अयोध्याकाण्डम्
===============================


## Chapter 8  / सर्गः ८##


###Slōka 1 / श्लोक १###


    मन्थरा त्वभ्यसूयैनामुत्सृज्याभरणं च तत्।
    उवाचेदं ततो वाक्यं कोपदुःखसमन्विता ॥२-८-१॥


###Slōka 2 / श्लोक २###


    हर्षं किमिदमस्थाने कृतवत्यसि बालिशे ।
    शोकसागरमध्यस्थमात्मानं नावबुध्यसे ॥२-८-२॥


###Slōka 3 / श्लोक ३###


    मनसा प्रहसामि त्वां देवि दुःखार्धिता सती ।
    यच्छोचितव्ये हृष्टासि प्राप्येदं व्यसनं महत् ॥२-८-३॥


###Slōka 4 / श्लोक ४###


    शोचामि दुर्मतित्वं ते का हि प्राज्ञा प्रहर्षयेत् ।
    अरेः सपत्नीपुत्रस्य वृद्धिं मृत्युमिवागताम् ॥२-८-४॥


###Slōka 5 / श्लोक ५###


    भरतादेव रामस्य राज्यसाधारणाद्भयम् ।
    तद्विचिन्त्य विषण्णास्मि भय भीताद्धि जायते ॥२-८-५॥


###Slōka 6 / श्लोक ६###


    लक्ष्मणो हि महेष्वासो रामं सर्वात्मना गतः ।
    शत्रुघ्नश्चापि भरतं काकुत्थ्सं लक्ष्मणो यथा ॥२-८-६॥


###Slōka 7 / श्लोक ७###


    प्रत्यासन्नक्रमेणापि भरतस्तैव भामिनि ।
    राज्यक्रमो विप्रकृष्टस्तयोस्तावत्कनीयसोः ॥२-८-७॥


###Slōka 8 / श्लोक ८###


    विदुषः क्षत्रचारित्रे प्राज्ञस्य प्राप्तकारिणः ।
    भयात्प्रवेपे रामस्य चिन्तयन्ती तवात्मजम् ॥२-८-८॥


###Slōka 9 / श्लोक ९###


    सुभगा खलु कौसल्या यस्याः पुत्रोऽभिषेक्ष्यते ।
    यौवराज्येन महता श्वः पुष्येण द्विजोत्तमैः ॥२-८-९॥


###Slōka 10 / श्लोक १०###


    प्राप्तां सुमहतीं प्रीतिं प्रतीतां तां हतद्विषम् ।
    उपस्थास्यसि कौसल्यां दासीवत्त्वं कृताञ्जलिः ॥२-८-१०॥


###Slōka 11 / श्लोक ११###


    एवम् चेत्त्वं सहास्माभिस्तस्याः प्रेष्य भविष्यसि ।
    पुत्रश्च तव रामस्य प्रेष्यभावं गमिष्यति ॥२-८-११॥


###Slōka 12 / श्लोक १२###


    हृष्टाः खलु भविष्यन्ति रामस्य परमाः स्त्रियः ।
    अप्रहृष्टा भविष्यन्ति स्नुषास्ते भरतक्षये ॥२-८-१२॥


###Slōka 13 / श्लोक १३###


    तां दृष्ट्वा परमप्रीतां ब्रुवन्तीं मन्थरां ततः ।
    रामस्यैव गुणान् देवी कैकेयि प्रशशंस ह ॥२-८-१३॥


###Slōka 14 / श्लोक १४###


    धर्मज्ञो गुरुभिर्दान्तः कृतज्ञ सत्यवाक्चुचि ।
    रामो राज्ञः सुतो ज्येष्ठो यौवराज्यमतोऽर्हति ॥२-८-१४॥


###Slōka 15 / श्लोक १५###


    भ्रात्R^ऊन्भऋत्यांश्च दीर्घायुः पितृवत्पालयिष्यति ।
    संतप्यसे कथं कुब्जे श्रुत्वा रामाभिषेचनम् ॥२-८-१५॥


###Slōka 16 / श्लोक १६###


    भरतश्चापि रामस्य ध्रुवं वर्षशतात्परम् ।
    पितृपैतामहं राज्यमवाप्ता पुरुषर्षभः ॥२-८-१६॥


###Slōka 17 / श्लोक १७###


    सा त्वमभ्युदये प्राप्ते वर्तमाने च मन्थरे ।
    भविष्यति च क्ल्याणे किमर्थं परितप्यसे ॥२-८-१७॥


###Slōka 18 / श्लोक १८###


    यथा ने भरतो मान्यस्तथा भूयोऽपि राघावः ।
    कौसल्यातोऽरिक्तं च सो हि शुश्रूषते हि माम् ॥२-८-१८॥


###Slōka 19 / श्लोक १९###


    राज्यं यदि हि रामस्य भरतस्यापि तत्तदा ।
    मन्यते हि यथात्मानं तथा भ्रात्R^ऊंश्च राघवः ॥२-८-१९॥


###Slōka 20 / श्लोक २०###


    कैकेयीवचनं श्रुत्वा मन्थरा भृशदुःखिता ।
    दीर्घमुष्णं निःश्वस्य कैकेयीमिदमब्रवीत् ॥२-८-२०॥


###Slōka 21 / श्लोक २१###


    अनर्थदर्शिनी मौर्ख्यान्नात्मानमवबुध्यसे ।
    शोकव्यसनविस्तीर्णे मज्जन्ती दुःखसागरे ॥२-८-२१॥


###Slōka 22 / श्लोक २२###


    भविता राघवो राजा राघवस्यानु यः सुतः ।
    राजवंशात्तु कैकेयि भरतः परिहास्यते ॥२-८-२२॥


###Slōka 23 / श्लोक २३###


    न हि राज्ञः सुताः सर्वे राज्ये तिष्ठन्ति भामिनि ।
    स्थाप्यमानेषु सर्वेषु सुमहाननयो भवेत् ॥२-८-२३॥


###Slōka 24 / श्लोक २४###


    तस्माज्ज्येष्ठे हि कैकेयि राज्यतन्त्राणि पार्थिवाः ।
    स्थापयन्त्यनवद्याङ्गि गुणवत्स्वतरेष्वपि ॥२-८-२४॥


###Slōka 25 / श्लोक २५###


    असावत्यन्तनिर्भग्न स्तवपुत्रो भविष्यति ।
    अनाथवत्सुखेभ्यश्च राजवंशाच्च वत्सले ॥२-८-२५॥


###Slōka 26 / श्लोक २६###


    साहं त्वदर्थे संप्राप्ता त्वं तु मां नावबुध्यसे ।
    सपत्निवृद्दौ या मे त्वं प्रदेयं दातुमिच्चिसि ॥२-८-२६॥


###Slōka 27 / श्लोक २७###


    ध्रुवं तु भरतं रामः प्राप्य राज्यमकण्टकम् ।
    देशान्तरं वासयिता लोकान्तरमथापि व ॥२-८-२७॥


###Slōka 28 / श्लोक २८###


    बाल एव हि मातुल्यं भरतो नायितस्त्वया ।
    सन्निकर्षाच्च सौहार्दं जायते स्थावरेष्वपि ॥२-८-२८॥


###Slōka 29 / श्लोक २९###


    भरतस्यानुवशगः शत्रुघ्नोऽपि समं गतः ।
    लक्ष्मणो हि यथा रामं तथासौ भरतं गतः ॥२-८-२९॥


###Slōka 30 / श्लोक ३०###


    श्रूयते हि द्रुमः कश्चिच्चेत्तव्यो वनजीविभिः ।
    सन्निकर्षादिषीकाभिर्मो चितः परमाद्भयात् ॥२-८-३०॥


###Slōka 31 / श्लोक ३१###


    गोप्ता हि रामं सौमित्रिर्लक्ष्मणं चापि राघवः ।
    अश्विनोरिव सौभ्रात्रं तयोर्लोकेषु विश्रुतम् ॥२-८-३१॥


###Slōka 32 / श्लोक ३२###


    तस्मान्न लक्ष्मणे रामः पापं किञ्चित्करिष्यति ।
    रामस्तु भरते पापं कुर्यादिति न सं शयः ॥२-८-३२॥


###Slōka 33 / श्लोक ३३###


    तस्माद्राजगृहादेव वनं गच्छतु ते सुतः ।
    एतद्धि रोचते मह्यं भृशं चापि हितं तव ॥२-८-३३॥


###Slōka 34 / श्लोक ३४###


    एवं ते ज्ञातिपक्षस्य श्रेयश्चैव भविष्यति ।
    यदि चेद्भरतो धर्मात्पित्र्यं राज्यमवाप्स्यति ॥२-८-३४॥


###Slōka 35 / श्लोक ३५###


    स ते सुखोचितो बालो रामस्य सहजो रिपुः ।
    समृद्धार्थस्य नष्टार्थो जीविष्यति कथं वशे ॥२-८-३५॥


###Slōka 36 / श्लोक ३६###


    अभिद्रुतमिवारण्ये सिंहेन गजयूथपम् ।
    प्रच्छाद्यमानं रामेण भरतं त्रातुमर्हसि ॥२-८-३६॥


###Slōka 37 / श्लोक ३७###


    दर्पान्निराकृता पूर्वं त्वया सौभाग्यवत्तया ।
    राममाता सपत्नी ते कथं वैरं न शातयेत् ॥२-८-३७॥


###Slōka 38 / श्लोक ३८###


    यदा हि रामः पृथिवीमवाप्स्यति ।
    प्रभूतरत्नाकरशैलपत्तनाम् ।तदा गमिष्यस्यशुभं पराभवं ।सहैव दीना भरतेन भामिनि ॥२-८-३८॥


###Slōka 39 / श्लोक ३९###


    यदा हि रामः पृथिवीमवाप्स्यति ।
    ध्रुवं प्रणष्टो भरतो भविष्यति ।अतो हि संचिन्तय राज्यमात्मजे ।पर्स्य चैवाद्य विवासकारणम् ॥२-८-३९॥


