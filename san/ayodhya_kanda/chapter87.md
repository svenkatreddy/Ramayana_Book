अयोध्याकाण्डम्
===============================


## Chapter 87  / सर्गः ८७##


###Slōka 1###


    गुहस्य वचनम् श्रुत्वा भरतो भृशम् अप्रियम् ।
    ध्यानम् जगाम तत्र एव यत्र तत् श्रुतम् अप्रियम् ॥२-८७-१॥


###Slōka 2###


    सुकुमारो महा सत्त्वः सिम्ह स्कन्धो महा भुजः ।
    पुण्डरीक विशाल अक्षः तरुणः प्रिय दर्शनः ॥२-८७-२॥


###Slōka 3###


    प्रत्याश्वस्य मुहूर्तम् तु कालम् परम दुर्मनाः ।
    पपात सहसा तोत्रैर् हृदि विद्ध इव द्विपः ॥२-८७-३॥


###Slōka 4###


    भरतम् मुर्च्Cइतम् द्रुष्ट्वा विवर्णवदनो गुहः ।
    बभूव व्यथितस्तत्र भूमिकम्पे यथा द्रुमः ॥२-८७-४॥


###Slōka 5###


    तद् अवस्थम् तु भरतम् शत्रुघ्नो अनन्तर स्थितः ।
    परिष्वज्य रुरोद उच्चैर् विसम्ज्नः शोक कर्शितः ॥२-८७-५॥


###Slōka 6###


    ततः सर्वाः समापेतुर् मातरो भरतस्य ताः ।
    उपवास कृशा दीना भर्तृ व्यसन कर्शिताः ॥२-८७-६॥


###Slōka 7###


    ताः च तम् पतितम् भूमौ रुदन्त्यः पर्यवारयन् ।
    कौसल्या तु अनुसृत्य एनम् दुर्मनाः परिषस्वजे ॥२-८७-७॥


###Slōka 8###


    वत्सला स्वम् यथा वत्सम् उपगूह्य तपस्विनी ।
    परिपप्रग्च्Cअ भरतम् रुदन्ती शोक लालसा ॥२-८७-८॥


###Slōka 9###


    पुत्र व्याधिर् न ते कच्चित् शरीरम् परिबाधते ।
    अद्य राज कुलस्य अस्य त्वद् अधीनम् हि जीवितम् ॥२-८७-९॥


###Slōka 10###


    त्वाम् दृष्ट्वा पुत्र जीवामि रामे सभ्रातृके गते ।
    वृत्ते दशरथे राज्नि नाथ एकः त्वम् अद्य नः ॥२-८७-१०॥


###Slōka 11###


    कच्चिन् न लक्ष्मणे पुत्र श्रुतम् ते किम्चिद् अप्रियम् ।
    पुत्र वा ह्य् एकपुत्रायाः सह भार्ये वनम् गते ॥२-८७-११॥


###Slōka 12###


    स मुहूर्तम् समाश्वस्य रुदन्न् एव महा यशाः ।
    कौसल्याम् परिसान्त्व्य इदम् गुहम् वचनम् अब्रवीत् ॥२-८७-१२॥


###Slōka 13###


    भ्राता मे क्व अवसद् रात्रिम् क्व सीता क्व च लक्ष्मणः ।
    अस्वपत् शयने कस्मिन् किम् भुक्त्वा गुह शम्स मे ॥२-८७-१३॥


###Slōka 14###


    सो अब्रवीद् भरतम् पृष्टो निषाद अधिपतिर् गुहः ।
    यद् विधम् प्रतिपेदे च रामे प्रिय हिते अतिथौ ॥२-८७-१४॥


###Slōka 15###


    अन्नम् उच्च अवचम् भक्ष्याः फलानि विविधानि च ।
    रामाय अभ्यवहार अर्थम् बहु च उपहृतम् मया ॥२-८७-१५॥


###Slōka 16###


    तत् सर्वम् प्रत्यनुज्नासीद् रामः सत्य पराक्रमः ।
    न हि तत् प्रत्यगृह्णात् स क्षत्र धर्मम् अनुस्मरन् ॥२-८७-१६॥


###Slōka 17###


    न ह्य् अस्माभिः प्रतिग्राह्यम् सखे देयम् तु सर्वदा ।
    इति तेन वयम् राजन्न् अनुनीता महात्मना ॥२-८७-१७॥


###Slōka 18###


    लक्ष्मणेन समानीतम् पीत्वा वारि महा यशाः ।
    औपवास्यम् तदा अकार्षीद् राघवः सह सीतया ॥२-८७-१८॥


###Slōka 19###


    ततः तु जल शेषेण लक्ष्मणो अप्य् अकरोत् तदा ।
    वाग् यताः ते त्रयः सम्ध्याम् उपासत समाहिताः ॥२-८७-१९॥


###Slōka 20###


    सौमित्रिः तु ततः पश्चाद् अकरोत् स्वास्तरम् शुभम् ।
    स्वयम् आनीय बर्हीम्षि क्षिप्रम् राघव कारणात् ॥२-८७-२०॥


###Slōka 21###


    तस्मिन् समाविशद् रामः स्वास्तरे सह सीतया ।
    प्रक्षाल्य च तयोः पादाउ अपचक्राम लक्ष्मणः ॥२-८७-२१॥


###Slōka 22###


    एतत् तद् इन्गुदी मूलम् इदम् एव च तत् तृणम् ।
    यस्मिन् रामः च सीता च रात्रिम् ताम् शयिताउ उभौ ॥२-८७-२२॥


###Slōka 23###


    नियम्य पृष्ठे तु तल अन्गुलित्रवान् ।
    शरैः सुपूर्णाउ इषुधी परम् तपः ।महद् धनुः सज्यम् उपोह्य लक्ष्मणो ।निशाम् अतिष्ठत् परितो अस्य केवलम् ॥२-८७-२३॥


###Slōka 24###


    ततः तु अहम् च उत्तम बाण चापधृक् ।
    स्थितो अभवम् तत्र स यत्र लक्ष्मणः ।अतन्द्रिभिर् ज्नातिभिर् आत्त कार्मुकैर् ।महा इन्द्र कल्पम् परिपालयमः तदा ॥२-८७-२४॥


