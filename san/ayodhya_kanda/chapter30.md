अयोध्याकाण्डम्
===============================


## Chapter 30  / सर्गः ३०##


###Slōka 1###


    सान्त्व्यमाना तु रामेण मैथिली जनक आत्मजा ।
    वन वास निमित्ताय भर्तारम् इदम् अब्रवीत् ॥२-३०-१॥


###Slōka 2###


    सा तम् उत्तम सम्विग्ना सीता विपुल वक्षसम् ।
    प्रणयाच् च अभिमानाच् च परिचिक्षेप राघवम् ॥२-३०-२॥


###Slōka 3###


    किम् त्वा अमन्यत वैदेहः पिता मे मिथिला अधिपः ।
    राम जामातरम् प्राप्य स्त्रियम् पुरुष विग्रहम् ॥२-३०-३॥


###Slōka 4###


    अनृतम् बल लोको अयम् अज्ञानात् यद्द् हि वक्ष्यति ।
    तेजो न अस्ति परम् रामे तपति इव दिवा करे ॥२-३०-४॥


###Slōka 5###


    किम् हि कृत्वा विषण्णः त्वम् कुतः वा भयम् अस्ति ते ।
    यत् परित्यक्तु कामः त्वम् माम् अनन्य परायणाम् ॥२-३०-५॥


###Slōka 6###


    द्युमत्सेन सुतम् वीर सत्यवन्तम् अनुव्रताम् ।
    सावित्रीम् इव माम् विद्धि त्वम् आत्म वश वर्तिनीम् ॥२-३०-६॥


###Slōka 7###


    न तु अहम् मनसा अपि अन्यम् द्रष्टा अस्मि त्वद् ऋते अनघ ।
    त्वया राघव गच्चेयम् यथा अन्या कुल पाम्सनी ॥२-३०-७॥


###Slōka 8###


    स्वयम् तु भार्याम् कौमारीम् चिरम् अध्युषिताम् सतीम् ।
    शैलूषैव माम् राम परेभ्यो दातुम् इच्चसि ॥२-३०-८॥


###Slōka 9###


    यस्य पथ्यम् च रामात्थ यस्य चार्थेऽवरुध्यसे ।
    त्वम् तस्य भव वश्यश्च विधेयश्छ सदानघ॥२-३०-९॥


###Slōka 10###


    स माम् अनादाय वनम् न त्वम् प्रस्थातुम् अर्हसि ।
    तपो वा यदि वा अरण्यम् स्वर्गो वा स्यात् सह त्वया ॥२-३०-१०॥


###Slōka 11###


    न च मे भविता तत्र कश्चित् पथि परिश्रमः ।
    पृष्ठतः तव गच्चन्त्या विहार शयनेष्व् अपि ॥२-३०-११॥


###Slōka 12###


    कुश काश शर इषीका ये च कण्टकिनो द्रुमाः ।
    तूल अजिन सम स्पर्शा मार्गे मम सह त्वया ॥२-३०-१२॥


###Slōka 13###


    महा वात समुद्धूतम् यन् माम् अवकरिष्यति ।
    रजो रमण तन् मन्ये पर अर्ध्यम् इव चन्दनम् ॥२-३०-१३॥


###Slōka 14###


    शाद्वलेषु यद् आसिष्ये वन अन्ते वन गोरचा ।
    कुथा आस्तरण तल्पेषु किम् स्यात् सुखतरम् ततः ॥२-३०-१४॥


###Slōka 15###


    पत्रम् मूलम् फलम् यत् त्वम् अल्पम् वा यदि वा बहु ।
    दास्यसि स्वयम् आहृत्य तन् मे अमृत रस उपमम् ॥२-३०-१५॥


###Slōka 16###


    न मातुर् न पितुस् तत्र स्मरिष्यामि न वेश्मनः ।
    आर्तवानि उपभुन्जाना पुष्पाणि च फलानि च ॥२-३०-१६॥


###Slōka 17###


    न च तत्र गतः किम्चित् द्रष्टुम् अर्हसि विप्रियम् ।
    मत् कृते न च ते शोको न भविष्यामि दुर्भरा ॥२-३०-१७॥


###Slōka 18###


    यः त्वया सह स स्वर्गो निरयो यः त्वया विना ।
    इति जानन् पराम् प्रीतिम् गच्च राम मया सह ॥२-३०-१८॥


###Slōka 19###


    अथ माम् एवम् अव्यग्राम् वनम् न एव नयिष्यसि ।
    विषम् अद्य एव पास्यामि मा विशम् द्विषताम् वशम् ॥२-३०-१९॥


###Slōka 20###


    पश्चात् अपि हि दुह्खेन मम न एव अस्ति जीवितम् ।
    उज्झितायाः त्वया नाथ तदा एव मरणम् वरम् ॥२-३०-२०॥


###Slōka 21###


    इदम् हि सहितुम् शोकम् मुहूर्तम् अपि न उत्सहे ।
    किम् पुनर् दश वर्षाणि त्रीणि च एकम् च दुह्खिता ॥२-३०-२१॥


###Slōka 22###


    इति सा शोक सम्तप्ता विलप्य करुणम् बहु ।
    चुक्रोश पतिम् आयस्ता भृशम् आलिन्ग्य सस्वरम् ॥२-३०-२२॥


###Slōka 23###


    सा विद्धा बहुभिर् वाक्यैः दिग्धैः इव गज अन्गना ।
    चिर सम्नियतम् बाष्पम् मुमोच अग्निम् इव अरणिः ॥२-३०-२३॥


###Slōka 24###


    तस्याः स्फटिक सम्काशम् वारि सम्ताप सम्भवम् ।
    नेत्राभ्याम् परिसुस्राव पन्कजाभ्याम् इव उदकम् ॥२-३०-२४॥


###Slōka 25###


    तच्चैवामलचन्ध्रभम् मुखमायतलोचनम् ।
    पर्यशुष्यत बाष्पेण जलोद्धृतमिवामुबुजम् ॥२-३०-२५॥


###Slōka 26###


    ताम् परिष्वज्य बाहुभ्याम् विसम्ज्ञाम् इव दुह्खिताम् ।
    उवाच वचनम् रामः परिविश्वासयम्स् तदा ॥२-३०-२६॥


###Slōka 27###


    न देवि तव दुह्खेन स्वर्गम् अपि अभिरोचये ।
    न हि मे अस्ति भयम् किम्चित् स्वयम्भोर् इव सर्वतः ॥२-३०-२७॥


###Slōka 28###


    तव सर्वम् अभिप्रायम् अविज्ञाय शुभ आनने ।
    वासम् न रोचये अरण्ये शक्तिमान् अपि रक्षणे ॥२-३०-२८॥


###Slōka 29###


    यत् सृष्टा असि मया सार्धम् वन वासाय मैथिलि ।
    न विहातुम् मया शक्या कीर्तिर् आत्मवता यथा ॥२-३०-२९॥


###Slōka 30###


    धर्मः तु गज नास ऊरु सद्भिर् आचरितः पुरा ।
    तम् च अहम् अनुवर्ते अद्य यथा सूर्यम् सुवर्चला ॥२-३०-३०॥


###Slōka 31###


    न खल्वहम् न गच्छेयम् वनम् जनकनन्दिनि ।
    वचनम् त्न्नयति माम् पितुः सत्योपबृंहितम् ॥२-३०-३१॥


###Slōka 32###


    एष धर्मः तु सुश्रोणि पितुर् मातुः च वश्यता ।
    अतः च आज्ञाम् व्यतिक्रम्य न अहम् जीवितुम् उत्सहे ॥२-३०-३२॥


###Slōka 33###


    अस्वाधीनम् कथम् दैवम् प्रकारैरभिराध्यते ।
    स्वाधीनम् समतिक्रम्य मातरम् पितरम् गुरुम् ॥२-३०-३३॥


###Slōka 34###


    यत्त्रयम् तत्त्रयो लोकाः पवित्रम् तत्समम् भुवि ।
    नान्यदस्ति शुभापाङ्गे तेनेदमभिराध्यते ॥२-३०-३४॥


###Slōka 35###


    न सत्यम् दानमानौ वा न यज्ञाश्चाप्तदक्षिणाः ।
    तथा बलकराः सीते यथा सेवा पितुर्मता ॥२-३०-३५॥


###Slōka 36###


    स्वर्गो धनम् वा धान्यम् वा विद्याः पुत्राः सुखानि च ।
    गुरुवृत्त्यनुरोधेन न किम्चित्\दपि दुर्लभम् ॥२-३०-३६॥


###Slōka 37###


    देवगन्धर्वगोलोकान् ब्रह्मलोकम् तथापरान् ।
    प्राप्नुवन्ति महात्मानो मातापितृपरायणाः ॥२-३०-३७॥


###Slōka 38###


    स माम् पिता यथा शास्ति सत्य धर्म पथे स्थितः ।
    तथा वर्तितुम् इच्चामि स हि धर्मः सनातनः ॥२-३०-३८॥


###Slōka 39###


    मम सन्ना मतिः सीते त्वाम् नेतुम् दण्डकावनम् ।
    वसिष्यामीति सात्वम् मामनुयातुम् सुनिश्चिता ॥२-३०-३९॥


###Slōka 40###


    सा हि दिष्टाऽनवद्याङ्गी वनाय वदिरेक्षणे ।
    अनुगच्चस्व माम् भीरु सह धर्म चरी भव ॥२-३०-४०॥


###Slōka 41###


    सर्वथा सदृशम् सीते मम स्वस्य कुलस्य च ।
    व्यवसायमनुक्रान्ता कान्ते त्वमतिशोभनम् ॥२-३०-४१॥


###Slōka 42###


    आरभस्व शुभश्रोणि वनवासक्षमाः क्रियाः ।
    नेदानीम् त्वदृते सीते स्वर्गोऽपि मम रोचते ॥२-३०-४२॥


###Slōka 43###


    ब्राह्मणेभ्यः च रत्नानि भिक्षुकेभ्यः च भोजनम् ।
    देहि च आशम्समानेभ्यः सम्त्वरस्व च माचिरम् ॥२-३०-४३॥


###Slōka 44###


    भूषणानि महार्हाणि वरवस्त्राणि यानि च ।
    रमणीयाश्च ये केचित्क्रीडार्थाश्चापुयुपस्कराः ॥२-३०-४४॥


###Slōka 45###


    शयनीयानि यानानि मम चान्यानि यानि च ।
    देहि स्वभृत्यवर्गस्य ब्राह्मणानामनन्तरम् ॥२-३०-४५॥


###Slōka 46###


    अनुकूलम् तु सा भर्तुर् ज्ञात्वा गमनम् आत्मनः ।
    क्षिप्रम् प्रमुदिता देवी दातुम् एव उपचक्रमे ॥२-३०-४६॥


###Slōka 47###


    ततः प्रहृष्टा परिपूर्ण मानसा ।
    यशस्विनी भर्तुर् अवेक्ष्य भाषितम् ।धनानि रत्नानि च दातुम् अन्गना ।प्रचक्रमे धर्मभृताम् मनस्विनी ॥२-३०-४७॥


