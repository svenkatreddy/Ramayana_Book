अयोध्याकाण्डम्
===============================


## Chapter 64  / सर्गः ६४##


###Slōka 1 / श्लोक १###


    वधमप्रतिरूपम् तु महर्षेस्तस्य राघवः ।
    विलपन्ने व धर्मात्मा कौसल्याम् पुन रब्रवीत् ॥२-६४-१॥


###Slōka 2 / श्लोक २###


    तत् अज्ञानान् महत् पापम् कृत्वा सम्कुलित इन्द्रियः ।
    एकः तु अचिन्तयम् बुद्ध्या कथम् नु सुकृतम् भवेत् ॥२-६४-२॥


###Slōka 3 / श्लोक ३###


    ततः तम् घटम् आदय पूर्णम् परम वारिणा ।
    आश्रमम् तम् अहम् प्राप्य यथा आख्यात पथम् गतः ॥२-६४-३॥


###Slōka 4 / श्लोक ४###


    तत्र अहम् दुर्बलाव् अन्धौ वृद्धाव् अपरिणायकौ ।
    अपश्यम् तस्य पितरौ लून पक्षाव् इव द्विजौ ॥२-६४-४॥


###Slōka 5 / श्लोक ५###


    तन् निमित्ताभिर् आसीनौ कथाभिर् अपरिक्रमौ ।
    ताम् आशाम् मत् कृते हीनाव् उदासीनाव् अनाथवत् ॥२-६४-५॥


###Slōka 6 / श्लोक ६###


    शोकोपहतचित्तश्च भयसम्त्रस्तचेतनः ।
    तच्चाश्रमपदम् गत्वा भूयः शोकमहम् गतः ॥२-६४-६॥


###Slōka 7 / श्लोक ७###


    पद शब्दम् तु मे श्रुत्वा मुनिर् वाक्यम् अभाषत ।
    किम् चिरायसि मे पुत्र पानीयम् क्षिप्रम् आनय ॥२-६४-७॥


###Slōka 8 / श्लोक ८###


    यन् निमित्तम् इदम् तात सलिले क्रीडितम् त्वया ।
    उत्कण्ठिता ते माता इयम् प्रविश क्षिप्रम् आश्रमम् ॥२-६४-८॥


###Slōka 9 / श्लोक ९###


    यद् व्यलीकम् कृतम् पुत्र मात्रा ते यदि वा मया ।
    न तन् मनसि कर्तव्यम् त्वया तात तपस्विना ॥२-६४-९॥


###Slōka 10 / श्लोक १०###


    त्वम् गतिस् तु अगतीनाम् च चक्षुस् त्वम् हीन चक्षुषाम् ।
    समासक्ताः त्वयि प्राणाः किम्चिन् नौ न अभिभाषसे ॥२-६४-१०॥


###Slōka 11 / श्लोक ११###


    मुनिम् अव्यक्तया वाचा तम् अहम् सज्जमानया ।
    हीन व्यन्जनया प्रेक्ष्य भीतः भीतैव अब्रुवम् ॥२-६४-११॥


###Slōka 12 / श्लोक १२###


    मनसः कर्म चेष्टाभिर् अभिसम्स्तभ्य वाग् बलम् ।
    आचचक्षे तु अहम् तस्मै पुत्र व्यसनजम् भयम् ॥२-६४-१२॥


###Slōka 13 / श्लोक १३###


    क्षत्रियो अहम् दशरथो न अहम् पुत्रः महात्मनः ।
    सज्जन अवमतम् दुह्खम् इदम् प्राप्तम् स्व कर्मजम् ॥२-६४-१३॥


###Slōka 14 / श्लोक १४###


    भगवमः च अपहस्तः अहम् सरयू तीरम् आगतः ।
    जिघाम्सुः श्वा पदम् किम्चिन् निपाने वा आगतम् गजम् ॥२-६४-१४॥


###Slōka 15 / श्लोक १५###


    ततः श्रुतः मया शब्दो जले कुम्भस्य पूर्यतः ।
    द्विपो अयम् इति मत्वा हि बाणेन अभिहतः मया ॥२-६४-१५॥


###Slōka 16 / श्लोक १६###


    गत्वा नद्याः ततः तीरम् अपश्यम् इषुणा हृदि ।
    विनिर्भिन्नम् गत प्राणम् शयानम् भुवि तापसम् ॥२-६४-१६॥


###Slōka 17 / श्लोक १७###


    भगवन् शब्दम् आलक्ष्य मया गज जिघाम्सुना ।
    विसृष्टः अम्भसि नाराचः तेन ते निहतः सुतः ॥२-६४-१७॥


###Slōka 18 / श्लोक १८###


    ततस्तस्यैव वचनादुपेत्य परितप्यतः ।
    स मया सहसा बण उद्धृतो मर्मतस्तदा ॥२-६४-१८॥


###Slōka 19 / श्लोक १९###


    स च उद्धृतेन बाणेन तत्र एव स्वर्गम् आस्थितः ।
    भगवन्ताव् उभौ शोचन्न् अन्धाव् इति विलप्य च ॥२-६४-१९॥


###Slōka 20 / श्लोक २०###


    अज्ञानात् भवतः पुत्रः सहसा अभिहतः मया ।
    शेषम् एवम् गते यत् स्यात् तत् प्रसीदतु मे मुनिः ॥२-६४-२०॥


###Slōka 21 / श्लोक २१###


    स तत् श्रुत्वा वचः क्रूरम् निह्श्वसन् शोक कर्शितः ।
    नाशकत्तीव्रमायासमकर्तुम् भगवानृषिः ॥२-६४-२१॥


###Slōka 22 / श्लोक २२###


    सबाष्पपूर्णवदनो निःश्वसन् शोककर्शितः ।
    माम् उवाच महा तेजाः कृत अन्जलिम् उपस्थितम् ॥२-६४-२२॥


###Slōka 23 / श्लोक २३###


    यद्य् एतत् अशुभम् कर्म न स्म मे कथयेः स्वयम् ।
    फलेन् मूर्धा स्म ते राजन् सद्यः शत सहस्रधा ॥२-६४-२३॥


###Slōka 24 / श्लोक २४###


    क्षत्रियेण वधो राजन् वानप्रस्थे विशेषतः ।
    ज्ञान पूर्वम् कृतः स्थानाच् च्यावयेद् अपि वज्रिणम् ॥२-६४-२४॥


###Slōka 25 / श्लोक २५###


    सप्तधा तु फलेन्मूर्धा मुनौ तपसि तिष्ठति ।
    ज्ञानाद्विसृजतः शस्त्रम् तादृशे ब्रह्मचारिणि ॥२-६४-२५॥


###Slōka 26 / श्लोक २६###


    अज्ञानाद्द् हि कृतम् यस्मात् इदम् तेन एव जीवसि ।
    अपि हि अद्य कुलम् नस्यात् राघवाणाम् कुतः भवान् ॥२-६४-२६॥


###Slōka 27 / श्लोक २७###


    नय नौ नृप तम् देशम् इति माम् च अभ्यभाषत ।
    अद्य तम् द्रष्टुम् इच्चावः पुत्रम् पश्चिम दर्शनम् ॥२-६४-२७॥


###Slōka 28 / श्लोक २८###


    रुधिरेण अवसित अन्गम् प्रकीर्ण अजिन वाससम् ।
    शयानम् भुवि निह्सम्ज्ञम् धर्म राज वशम् गतम् ॥२-६४-२८॥


###Slōka 29 / श्लोक २९###


    अथ अहम् एकः तम् देशम् नीत्वा तौ भृश दुह्खितौ ।
    अस्पर्शयम् अहम् पुत्रम् तम् मुनिम् सह भार्यया ॥२-६४-२९॥


###Slōka 30 / श्लोक ३०###


    तौ पुत्रम् आत्मनः स्पृष्ट्वा तम् आसाद्य तपस्विनौ ।
    निपेततुः शरीरे अस्य पिता च अस्य इदम् अब्रवीत् ॥२-६४-३०॥


###Slōka 31 / श्लोक ३१###


    न न्व् अहम् ते प्रियः पुत्र मातरम् पश्य धार्मिक ।
    किम् नु न आलिन्गसे पुत्र सुकुमार वचो वद ॥२-६४-३१॥


###Slōka 32 / श्लोक ३२###


    न त्वहम् ते प्रियः पुत्र मातरम् पस्य धार्मिक ।
    किम् नु नालिङ्गसे पुत्र सुकुमार वचो वद ॥२-६४-३२॥


###Slōka 33 / श्लोक ३३###


    कस्य वा अपर रात्रे अहम् श्रोष्यामि हृदयम् गमम् ।
    अधीयानस्य मधुरम् शास्त्रम् वा अन्यद् विशेषतः ॥२-६४-३३॥


###Slōka 34 / श्लोक ३४###


    को माम् सम्ध्याम् उपास्य एव स्नात्वा हुत हुत अशनः ।
    श्लाघयिष्यति उपासीनः पुत्र शोक भय अर्दितम् ॥२-६४-३४॥


###Slōka 35 / श्लोक ३५###


    कन्द मूल फलम् हृत्वा को माम् प्रियम् इव अतिथिम् ।
    भोजयिष्यति अकर्मण्यम् अप्रग्रहम् अनायकम् ॥२-६४-३५॥


###Slōka 36 / श्लोक ३६###


    इमाम् अन्धाम् च वृद्धाम् च मातरम् ते तपस्विनीम् ।
    कथम् पुत्र भरिष्यामि कृपणाम् पुत्र गर्धिनीम् ॥२-६४-३६॥


###Slōka 37 / श्लोक ३७###


    तिष्ठ मा मा गमः पुत्र यमस्य सदनम् प्रति ।
    श्वो मया सह गन्ता असि जनन्या च समेधितः ॥२-६४-३७॥


###Slōka 38 / श्लोक ३८###


    उभाव् अपि च शोक आर्ताव् अनाथौ कृपणौ वने ।
    क्षिप्रम् एव गमिष्यावः त्वया हीनौ यम क्षयम् ॥२-६४-३८॥


###Slōka 39 / श्लोक ३९###


    ततः वैवस्वतम् दृष्ट्वा तम् प्रवक्ष्यामि भारतीम् ।
    क्षमताम् धर्म राजो मे बिभृयात् पितराव् अयम् ॥२-६४-३९॥


###Slōka 40 / श्लोक ४०###


    दातुमर्हति धर्मात्मा लोकपालो महायशाः ।
    ईदृषस्य ममाक्षय्या मेकामभयदक्षिणाम् ॥२-६४-४०॥


###Slōka 41 / श्लोक ४१###


    अपापो असि यथा पुत्र निहतः पाप कर्मणा ।
    तेन सत्येन गच्च आशु ये लोकाः शस्त्र योधिनाम् ॥२-६४-४१॥


###Slōka 42 / श्लोक ४२###


    यान्ति शूरा गतिम् याम् च सम्ग्रामेष्व् अनिवर्तिनः ।
    हताः तु अभिमुखाः पुत्र गतिम् ताम् परमाम् व्रज ॥२-६४-४२॥


###Slōka 43 / श्लोक ४३###


    याम् गतिम् सगरः शैब्यो दिलीपो जनमेजयः ।
    नहुषो धुन्धुमारः च प्राप्ताः ताम् गच्च पुत्रक ॥२-६४-४३॥


###Slōka 44 / श्लोक ४४###


    या गतिः सर्व साधूनाम् स्वाध्यायात् पतसः च या ।
    भूमिदस्य आहित अग्नेः चएक पत्नी व्रतस्य च ॥२-६४-४४॥


###Slōka 45 / श्लोक ४५###


    गो सहस्र प्रदातृऋणाम् या या गुरुभृताम् अपि ।
    देह न्यास कृताम् या च ताम् गतिम् गच्च पुत्रक ॥२-६४-४५॥


###Slōka 46 / श्लोक ४६###


    न हि तु अस्मिन् कुले जातः गच्चति अकुशलाम् गतिम् ।
    स तु यास्यति येन त्वम् निहतो मम बान्धवः ॥२-६४-४६॥


###Slōka 47 / श्लोक ४७###


    एवम् स कृपणम् तत्र पर्यदेवयत असकृत् ।
    ततः अस्मै कर्तुम् उदकम् प्रवृत्तः सह भार्यया ॥२-६४-४७॥


###Slōka 48 / श्लोक ४८###


    स तु दिव्येन रूपेण मुनि पुत्रः स्व कर्मभिः ।
    स्वर्गमाध्यारुहत् ख्षिप्रम् शक्रेण सह खर्मवित् ॥२-६४-४८॥


###Slōka 49 / श्लोक ४९###


    आबभाषे च वृद्धौ तौ सह शक्रेण तापसः ।
    आश्वास्य च मुहूर्तम् तु पितरौ वाक्यम् अब्रवीत् ॥२-६४-४९॥


###Slōka 50 / श्लोक ५०###


    स्थानम् अस्मि महत् प्राप्तः भवतोह् परिचारणात् ।
    भवन्ताव् अपि च क्षिप्रम् मम मूलम् उपैष्यतः ॥२-६४-५०॥


###Slōka 51 / श्लोक ५१###


    एवम् उक्त्वा तु दिव्येन विमानेन वपुष्मता ।
    आरुरोह दिवम् क्षिप्रम् मुनि पुत्रः जित इन्द्रियः ॥२-६४-५१॥


###Slōka 52 / श्लोक ५२###


    स कृत्वा तु उदकम् तूर्णम् तापसः सह भार्यया ।
    माम् उवाच महा तेजाः कृत अन्जलिम् उपस्थितम् ॥२-६४-५२॥


###Slōka 53 / श्लोक ५३###


    अद्य एव जहि माम् राजन् मरणे न अस्ति मे व्यथा ।
    यत् शरेण एक पुत्रम् माम् त्वम् अकार्षीर् अपुत्रकम् ॥२-६४-५३॥


###Slōka 54 / श्लोक ५४###


    त्वया तु यद् अविज्ञानान् निहतः मे सुतः शुचिः ।
    तेन त्वाम् अभिशप्स्यामि सुदुह्खम् अतिदारुणम् ॥२-६४-५४॥


###Slōka 55 / श्लोक ५५###


    पुत्र व्यसनजम् दुह्खम् यद् एतन् मम साम्प्रतम् ।
    एवम् त्वम् पुत्र शोकेन राजन् कालम् करिष्यसि ॥२-६४-५५॥


###Slōka 56 / श्लोक ५६###


    अज्ञानात्तु हतो यस्मात् क्षत्रियेण त्वया मुनिः ।
    तस्मात्त्वाम् नाविशत्याशु ब्रह्महत्या नराधिप ॥२-६४-५६॥


###Slōka 57 / श्लोक ५७###


    त्वामप्येतादृशो भावः क्षिप्रमेव गमिष्यति ।
    जीवितान्तकरो घोरो दातारमिव दक्षिणा ॥२-६४-५७॥


###Slōka 58 / श्लोक ५८###


    एवम् शापम् मयि न्यस्य विलप्य करुणम् बहु ।
    चितामारोप्य देहम् तन्मिथुनम् स्वर्गमभ्ययात् ॥२-६४-५८॥


###Slōka 59 / श्लोक ५९###


    तदेतच्चिन्तयानेन स्मऋतम् पापम् मया स्वयम् ।
    तदा बाल्यात्कृतम् देवि शब्दवेध्यनुकर्षिणा ॥२-६४-५९॥


###Slōka 60 / श्लोक ६०###


    तस्यायम् कर्मणो देवि विपाकः समुपस्थितः ।
    अपथ्यैः सह सम्भुक्ते व्याधिरन्नरसे यथा ॥२-६४-६०॥


###Slōka 61 / श्लोक ६१###


    तस्मान् माम् आगतम् भद्रे तस्य उदारस्य तत् वचः ।
    यद् अहम् पुत्र शोकेन सम्त्यक्ष्याम्य् अद्य जीवितम् ॥२-६४-६१॥


###Slōka 62 / श्लोक ६२###


    चक्षुर्भ्याम् त्वाम् न पश्यामि कौसल्ये साधु माम्स्फृश ।
    इत्युक्त्वा स रुदम्स्त्रस्तो भार्यामाह च भूमिपः ॥२-६४-६२॥


###Slōka 63 / श्लोक ६३###


    एतन्मे सदृशम् देवि यन्मया राघवे कृतम् ।
    सदृशम् तत्तु तस्यैव यदनेन कृतम् मयि ॥२-६४-६३॥


###Slōka 64 / श्लोक ६४###


    दुर्वृत्तमपि कः पुत्रम् त्यजेद्भुवि विचक्षणः ।
    कश्च प्रव्राज्यमानो वा नासूयेत्पितरम् सुतः ॥२-६४-६४॥


###Slōka 65 / श्लोक ६५###


    यदि माम् सम्स्पृशेद् रामः सकृदद्य लभेत वा ।
    यमक्षयमनुप्राप्ता द्रक्ष्यन्ति न हि मानवाः ॥२-६४-६५॥


###Slōka 66 / श्लोक ६६###


    चक्षुषा त्वाम् न पश्यामि स्मृतिर् मम विलुप्यते ।
    दूता वैवस्वतस्य एते कौसल्ये त्वरयन्ति माम् ॥२-६४-६६॥


###Slōka 67 / श्लोक ६७###


    अतः तु किम् दुह्खतरम् यद् अहम् जीवित क्षये ।
    न हि पश्यामि धर्मज्ञम् रामम् सत्य पराक्यमम् ॥२-६४-६७॥


###Slōka 68 / श्लोक ६८###


    तस्यादर्शनजः शोकः सुतस्याप्रतिकर्मणः ।
    उच्चोषयति मे प्राणान्वारि स्तोकमिवातवः ॥२-६४-६८॥


###Slōka 69 / श्लोक ६९###


    न ते मनुष्या देवाः ते ये चारु शुभ कुण्डलम् ।
    मुखम् द्रक्ष्यन्ति रामस्य वर्षे पन्च दशे पुनः ॥२-६४-६९॥


###Slōka 70 / श्लोक ७०###


    पद्म पत्र ईक्षणम् सुभ्रु सुदम्ष्ट्रम् चारु नासिकम् ।
    धन्या द्रक्ष्यन्ति रामस्य तारा अधिप निभम् मुखम् ॥२-६४-७०॥


###Slōka 71 / श्लोक ७१###


    सदृशम् शारदस्य इन्दोह् फुल्लस्य कमलस्य च ।
    सुगन्धि मम नाथस्य धन्या द्रक्ष्यन्ति तन् मुखम् ॥२-६४-७१॥


###Slōka 72 / श्लोक ७२###


    निवृत्त वन वासम् तम् अयोध्याम् पुनर् आगतम् ।
    द्रक्ष्यन्ति सुखिनो रामम् शुक्रम् मार्ग गतम् यथा ॥२-६४-७२॥


###Slōka 73 / श्लोक ७३###


    कौसल्ये चित्त मोहेन हृदयम् सीदतीव मे ।
    वेदये न च समुक्तान् शब्दस्पर्शरसानहम् ॥२-६४-७३॥


###Slōka 74 / श्लोक ७४###


    चित्तनाशाद्विपद्यन्ते सर्वाण्येवेन्द्रियाणि मे ।
    क्षिणस्नेहस्य दीपस्य सम्सक्ता रश्मयो यथा ॥२-६४-७४॥


###Slōka 75 / श्लोक ७५###


    अयम् आत्म भवः शोको माम् अनाथम् अचेतनम् ।
    सम्सादयति वेगेन यथा कूलम् नदी रयः ॥२-६४-७५॥


###Slōka 76 / श्लोक ७६###


    हा राघव महा बाहो हा मम आयास नाशन ।
    हा पितृप्रिय मे नाथ हाद्य क्वासि गतः सुत ॥२-६४-७६॥


###Slōka 77 / श्लोक ७७###


    हा कौसल्ये नशिष्यामि हा सुमित्रे तपस्विनि ।
    हा नृशम्से ममामित्रे कैकेयि कुलपाम्सनि ॥२-६४-७७॥


###Slōka 78 / श्लोक ७८###


    इति रामस्य मातुश्च सुमित्रायाश्च सन्निधौ ।
    राजा दशरथः शोचन् जीवित अन्तम् उपागमत् ॥२-६४-७८॥


###Slōka 79 / श्लोक ७९###


    यथा तु दीनम् कथयन् नर अधिपः ।
    प्रियस्य पुत्रस्य विवासन आतुरः ।गते अर्ध रात्रे भृश दुह्ख पीडितः ।तदा जहौ प्राणम् उदार दर्शनः ॥२-६४-७९॥


