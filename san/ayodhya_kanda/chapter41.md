अयोध्याकाण्डम्
===============================


## Chapter 41  / सर्गः ४१##


###Slōka 1###


    तस्मिम्स्तु पुरुषव्याघ्रे विनिर्याति कृताञ्जलौ ।
    आर्तशब्दोऽथ सम्जज्ञे स्त्रीणामन्तह्पुते तदा ॥२-४१-१॥


###Slōka 2###


    अनाथस्य जनस्य अस्य दुर्बलस्य तपस्विनः ।
    यो गतिम् शरणम् च आसीत् स नाथः क्व नु गच्चति ॥२-४१-२॥


###Slōka 3###


    न क्रुध्यति अभिशस्तः अपि क्रोधनीयानि वर्जयन् ।
    क्रुद्धान् प्रसादयन् सर्वान् सम दुह्खः क्व गच्चति ॥२-४१-३॥


###Slōka 4###


    कौसल्यायाम् महा तेजा यथा मातरि वर्तते ।
    तथा यो वर्तते अस्मासु महात्मा क्व नु गच्चति ॥२-४१-४॥


###Slōka 5###


    कैकेय्या क्लिश्यमानेन राज्ञा सम्चोदितः वनम् ।
    परित्राता जनस्य अस्य जगतः क्व नु गच्चति ॥२-४१-५॥


###Slōka 6###


    अहो निश्चेतनो राजा जीव लोकस्य सम्प्रियम् ।
    धर्म्यम् सत्य व्रतम् रामम् वन वासो प्रवत्स्यति ॥२-४१-६॥


###Slōka 7###


    इति सर्वा महिष्यः ता विवत्साइव धेनवः ।
    रुरुदुः चैव दुह्ख आर्ताः सस्वरम् च विचुक्रुशुः ॥२-४१-७॥


###Slōka 8###


    स तम् अन्तः पुरे घोरम् आर्त शब्दम् मही पतिः ।
    पुत्र शोक अभिसम्तप्तः श्रुत्वा च आसीत् सुदुह्खितः ॥२-४१-८॥


###Slōka 9###


    न अग्नि होत्राणि अहूयन्त सूर्यः च अन्तर् अधीयत ।
    व्यसृजन् कवलान् नागा गावो वत्सान् न पाययन् ॥२-४१-९॥


###Slōka 10###


    व्यसृजन् कबलान्नागा गावो वत्सान्न पाययन् ।
    पुत्रम् प्रथमजम् लब्ध्वा जननी नाभ्यनन्दत ॥२-४१-१०॥


###Slōka 11###


    त्रिशन्कुर् लोहित अन्गः च बृहस्पति बुधाव् अपि ।
    दारुणाः सोमम् अभ्येत्य ग्रहाः सर्वे व्यवस्थिताः ॥२-४१-११॥


###Slōka 12###


    नक्षत्राणि गत अर्चीम्षि ग्रहाः च गत तेजसः ।
    विशाखाः च सधूमाः च नभसि प्रचकाशिरे ॥२-४१-१२॥


###Slōka 13###


    कालिकानिलवेगेन महोदधिरिवोत्थितः ।
    रामे वनम् प्रव्रजिते नगरम् प्रचचाल तत् ॥२-४१-१३॥


###Slōka 14###


    दिशः पर्याकुलाः सर्वा स्तिमिरेणेव सम्वृताः ।
    न ग्रहो नापि नक्षत्रं प्रचकाशे न किंचन ॥२-४१-१४॥


###Slōka 15###


    अकस्मान् नागरः सर्वो जनो दैन्यम् उपागमत् ।
    आहारे वा विहारे वा न कश्चित् अकरोन् मनः ॥२-४१-१५॥


###Slōka 16###


    शोकपर्यायसन्तप्तः सततं दीर्घमुच्छ्वसन् ।
    अयोध्यायाम् जनः सर्वः शुशोच जगतीपतिम् ॥२-४१-१६॥


###Slōka 17###


    बाष्प पर्याकुल मुखो राज मार्ग गतः जनः ।
    न हृष्टः लक्ष्यते कश्चित् सर्वः शोक परायणः ॥२-४१-१७॥


###Slōka 18###


    न वाति पवनः शीतः न शशी सौम्य दर्शनः ।
    न सूर्यः तपते लोकम् सर्वम् पर्याकुलम् जगत् ॥२-४१-१८॥


###Slōka 19###


    अनर्थिनः सुताः स्त्रीणाम् भर्तारः भ्रातरः तथा ।
    सर्वे सर्वम् परित्यज्य रामम् एव अन्वचिन्तयन् ॥२-४१-१९॥


###Slōka 20###


    ये तु रामस्य सुहृदः सर्वे ते मूढ चेतसः ।
    शोक भारेण च आक्रान्ताः शयनम् न जुहुस् तदा ॥२-४१-२०॥


###Slōka 21###


    ततः तु अयोध्या रहिता महात्मना ।
    पुरम्दरेण इव मही सपर्वता ।चचाल घोरम् भय भार पीडिता ।सनाग योध अश्व गणा ननाद च ॥२-४१-२१॥


