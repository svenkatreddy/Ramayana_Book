अयोध्याकाण्डम्
===============================


## Chapter 66  / सर्गः ६६##


###Slōka 1 / श्लोक १###


    तम् अग्निम् इव सम्शान्तम् अम्बु हीनम् इव अर्णवम् ।
    हतप्रभम् इव आदित्यम् स्वर्गथम् प्रेक्ष्य भूमिपम् ॥२-६६-१॥


###Slōka 2 / श्लोक २###


    कौसल्या बाष्प पूर्ण अक्षी विविधम् शोक कर्शिता ।
    उपगृह्य शिरः राज्ञः कैकेयीम् प्रत्यभाषत ॥२-६६-२॥


###Slōka 3 / श्लोक ३###


    सकामा भव कैकेयि भुन्क्ष्व राज्यम् अकण्टकम् ।
    त्यक्त्वा राजानम् एक अग्रा नृशम्से दुष्ट चारिणि ॥२-६६-३॥


###Slōka 4 / श्लोक ४###


    विहाय माम् गतः रामः भर्ता च स्वर् गतः मम ।
    विपथे सार्थ हीना इव न अहम् जीवितुम् उत्सहे ॥२-६६-४॥


###Slōka 5 / श्लोक ५###


    भर्तारम् तम् परित्यज्य का स्त्री दैवतम् आत्मनः ।
    इच्चेज् जीवितुम् अन्यत्र कैकेय्याः त्यक्त धर्मणः ॥२-६६-५॥


###Slōka 6 / श्लोक ६###


    न लुब्धो बुध्यते दोषान् किम् पाकम् इव भक्षयन् ।
    कुब्जा निमित्तम् कैकेय्या राघवाणान् कुलम् हतम् ॥२-६६-६॥


###Slōka 7 / श्लोक ७###


    अनियोगे नियुक्तेन राज्ञा रामम् विवासितम् ।
    सभार्यम् जनकः श्रुत्वा पतितप्स्यति अहम् यथा ॥२-६६-७॥


###Slōka 8 / श्लोक ८###


    स मामनाथाम् विधवाम् नाद्य जानाति धार्मिकः ।
    रामः कमल पत्र अक्षो जीव नाशम् इतः गतः ॥२-६६-८॥


###Slōka 9 / श्लोक ९###


    विदेह राजस्य सुता तहा सीता तपस्विनी ।
    दुह्खस्य अनुचिता दुह्खम् वने पर्युद्विजिष्यति ॥२-६६-९॥


###Slōka 10 / श्लोक १०###


    नदताम् भीम घोषाणाम् निशासु मृग पक्षिणाम् ।
    निशम्य नूनम् सम्स्त्रस्ता राघवम् सम्श्रयिष्यति ॥२-६६-१०॥


###Slōka 11 / श्लोक ११###


    वृद्धः चैव अल्प पुत्रः च वैदेहीम् अनिचिन्तयन् ।
    सो अपि शोक समाविष्टः ननु त्यक्ष्यति जीवितम् ॥२-६६-११॥


###Slōka 12 / श्लोक १२###


    साहमद्यैव दिष्टान्तम् गमिष्यामि पतिव्रता ।
    इदम् शरीरमालिङ्ग्य प्रवेक्ष्यामि हुताशनम् ॥२-६६-१२॥


###Slōka 13 / श्लोक १३###


    ताम् ततः सम्परिष्वज्य विलपन्तीम् तपस्विनीम् ।
    व्यपनिन्युः सुदुह्ख आर्ताम् कौसल्याम् व्यावहारिकाः ॥२-६६-१३॥


###Slōka 14 / श्लोक १४###


    तैल द्रोण्याम् अथ अमात्याः सम्वेश्य जगती पतिम् ।
    राज्ञः सर्वाणि अथ आदिष्टाः चक्रुः कर्माणि अनन्तरम् ॥२-६६-१४॥


###Slōka 15 / श्लोक १५###


    न तु सम्कलनम् राज्ञो विना पुत्रेण मन्त्रिणः ।
    सर्वज्ञाः कर्तुम् ईषुस् ते ततः रक्षन्ति भूमिपम् ॥२-६६-१५॥


###Slōka 16 / श्लोक १६###


    तैल द्रोण्याम् तु सचिवैः शायितम् तम् नर अधिपम् ।
    हा मृतः अयम् इति ज्ञात्वा स्त्रियः ताः पर्यदेवयन् ॥२-६६-१६॥


###Slōka 17 / श्लोक १७###


    बाहून् उद्यम्य कृपणा नेत्र प्रस्रवणैः मुखैः ।
    रुदन्त्यः शोक सम्तप्ताः कृपणम् पर्यदेवयन् ॥२-६६-१७॥


###Slōka 18 / श्लोक १८###


    हा महाराज रामेण सततम् प्रियवादिना ।
    विहीनाः सत्यसन्धेन किमर्थम् विजहासि नः ॥२-६६-१८॥


###Slōka 19 / श्लोक १९###


    कैकेय्या दुष्टभावाया राघवेण वियोजिताः ।
    कथम् पतिघ्न्या वत्स्यामः समीपे विधवा वयम् ॥२-६६-१९॥


###Slōka 20 / श्लोक २०###


    स हि नाथः सदास्माकम् तव च प्रभुरात्मवान् ।
    वनम् रामो गतः श्रीमान् विहाय नृपतिश्रियम् ॥२-६६-२०॥


###Slōka 21 / श्लोक २१###


    त्वया तेन च वीरेण विना व्यसनमोहिताः ।
    कथम् वयम् निवत्स्यामः कैकेय्या च विदूषिताः ॥२-६६-२१॥


###Slōka 22 / श्लोक २२###


    यया तु राजा रामश्च लक्ष्मणश्च महाबलः ।
    सीतया सह सम्त्य्क्ताः सा कमन्यम् न हास्यति ॥२-६६-२२॥


###Slōka 23 / श्लोक २३###


    ता बाष्पेण च सम्वीताः शोकेन विपुलेन च ।
    व्यवेष्टन्त निरानन्दा राघवस्य वरस्त्रीयः ॥२-६६-२३॥


###Slōka 24 / श्लोक २४###


    निशा नक्षत्र हीना इव स्त्री इव भर्तृ विवर्जिता ।
    पुरी न अराजत अयोध्या हीना राज्ञा महात्मना ॥२-६६-२४॥


###Slōka 25 / श्लोक २५###


    बाष्प पर्याकुल जना हाहा भूत कुल अन्गना ।
    शून्य चत्वर वेश्म अन्ता न बभ्राज यथा पुरम् ॥२-६६-२५॥


###Slōka 26 / श्लोक २६###


    गत प्रभा द्यौर् इव भास्करम् विना ।
    व्यपेत नक्षत्र गणा इव शर्वरी ।निवृत्तचारः सहसा गतो रविः ।प्रवृत्तचारा राजनी ह्युपस्थिता ॥२-६६-२६॥


###Slōka 27 / श्लोक २७###


    ऋते तु पुत्राद्दहनम् महीपते ।
    र्नरोचयन्ते सुहृदः समागताः ।इतीव तस्मिन् शयने न्यवेशय ।न्विचिन्त्य राजानमचिन्त्य दर्शनम् ॥२-६६-२७॥


###Slōka 28 / श्लोक २८###


    गतप्रभा द्यौरिव भास्करम् विना ।
    व्यपेतनक्षत्रगणेव शर्वरी ।पुरी बभासे रहिता मह आत्मना ।न च अस्र कण्ठ आकुल मार्ग चत्वरा ॥२-६६-२८॥


###Slōka 29 / श्लोक २९###


    नराः च नार्यः च समेत्य सम्घशो ।
    विगर्हमाणा भरतस्य मातरम् ।तदा नगर्याम् नर देव सम्क्षये ।बभूवुर् आर्ता न च शर्म लेभिरे ॥२-६६-२९॥


