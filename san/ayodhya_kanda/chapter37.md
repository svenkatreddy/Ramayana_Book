अयोध्याकाण्डम्
===============================


## Chapter 37  / सर्गः ३७##


###Slōka 1 / श्लोक १###


    महा मात्र वचः श्रुत्वा रामः दशरथम् तदा ।
    अन्वभाषत वाक्यम् तु विनयज्ञो विनीतवत् ॥२-३७-१॥


###Slōka 2 / श्लोक २###


    त्यक्त भोगस्य मे राजन् वने वन्येन जीवतः ।
    किम् कार्यम् अनुयात्रेण त्यक्त सन्गस्य सर्वतः ॥२-३७-२॥


###Slōka 3 / श्लोक ३###


    यो हि दत्त्वा द्विप श्रेष्ठम् कक्ष्यायाम् कुरुते मनः ।
    रज्जु स्नेहेन किम् तस्य त्यजतः कुन्जर उत्तमम् ॥२-३७-३॥


###Slōka 4 / श्लोक ४###


    तथा मम सताम् श्रेष्ठ किम् ध्वजिन्या जगत् पते ।
    सर्वाणि एव अनुजानामि चीराणि एव आनयन्तु मे ॥२-३७-४॥


###Slōka 5 / श्लोक ५###


    खनित्र पिटके च उभे मम आनयत गच्चतः ।
    चतुर् दश वने वासम् वर्षाणि वसतः मम ॥२-३७-५॥


###Slōka 6 / श्लोक ६###


    अथ चीराणि कैकेयी स्वयम् आहृत्य राघवम् ।
    उवाच परिधत्स्व इति जन ओघे निरपत्रपा ॥२-३७-६॥


###Slōka 7 / श्लोक ७###


    स चीरे पुरुष व्याघ्रः कैकेय्याः प्रतिगृह्य ते ।
    सूक्ष्म वस्त्रम् अवक्षिप्य मुनि वस्त्राणि अवस्त ह ॥२-३७-७॥


###Slōka 8 / श्लोक ८###


    लक्ष्मणः च अपि तत्र एव विहाय वसने शुभे ।
    तापसाच् चादने चैव जग्राह पितुर् अग्रतः ॥२-३७-८॥


###Slōka 9 / श्लोक ९###


    अथ आत्म परिधान अर्थम् सीता कौशेय वासिनी ।
    समीक्ष्य चीरम् सम्त्रस्ता पृषती वागुराम् इव ॥२-३७-९॥


###Slōka 10 / श्लोक १०###


    सा व्यपत्रपमाणा इव प्रतिगृह्य च दुर्मनाः ।
    गन्धर्व राज प्रतिमम् भर्तारम् इदम् अब्रवीत् ॥२-३७-१०॥


###Slōka 11 / श्लोक ११###


    अश्रुसंपूर्ण्नेत्रा च धर्मज्ञा धर्मदर्शिनी ।
    गन्धर्वराजप्रतिमम् भर्तारमिदमब्रवीत् ॥२-३७-११॥


###Slōka 12 / श्लोक १२###


    कथम् नु चीरम् बध्नन्ति मुनयो वन वासिनः ।
    इति ह्यकुशला सीता सामुमोह मुहुर्मुहुः ॥२-३७-१२॥


###Slōka 13 / श्लोक १३###


    कृत्वा कण्ठे च सा चीरम् एकम् आदाय पाणिना ।
    तस्थौ हि अकुषला तत्र व्रीडिता जनक आत्मज ॥२-३७-१३॥


###Slōka 14 / श्लोक १४###


    तस्याः तत् क्षिप्रम् आगम्य रामः धर्मभृताम् वरः ।
    चीरम् बबन्ध सीतायाः कौशेयस्य उपरि स्वयम् ॥२-३७-१४॥


###Slōka 15 / श्लोक १५###


    रामम् प्रेक्ष्य तु सीतायाः बध्नन्तम् चीरमुत्तमम् ।
    अन्तःपुरगता नार्यो मुमुचुर्वारि नेत्रजम् ॥२-३७-१५॥


###Slōka 16 / श्लोक १६###


    उचुश्च परमायस्ता रामम् ज्वलिततेजसम् ।
    वत्स नैवम् नियुक्तेयम् वनवासे मनस्विनी ॥२-३७-१६॥


###Slōka 17 / श्लोक १७###


    पितुर्वाक्यानुरोधेन गतस्य विजनम् वनम् ।
    तावद्दर्शनमस्या नः सफलम् भवतु प्रभो ॥२-३७-१७॥


###Slōka 18 / श्लोक १८###


    लक्ष्मणेन सहायेन वनम् गच्छस्व पुत्रक ।
    नेयमर्हति कल्याणी वस्तुम् तापसवद्वने ॥२-३७-१८॥


###Slōka 19 / श्लोक १९###


    कुरु नो याचनाम् पुत्र! सीता तिष्ठतु भामिनी ।
    धर्मनित्यः स्वयम् स्थातुम् न हीदानीम् त्वमिच्छसि ॥२-३७-१९॥


###Slōka 20 / श्लोक २०###


    तासामेवम्विधा वाचः शृण्वन् दशरथात्मजः ।
    बबन्धैव तदा चीरम् सीतया तुल्यशीलया ॥२-३७-२०॥


###Slōka 21 / श्लोक २१###


    चीरे गृहीते तु तया समीक्ष्य नृपतेर्गुरुः ।
    निवार्य सीताम् कैकेयीम् वसिष्ठो वाक्यमब्रवीत् ॥२-३७-२१॥


###Slōka 22 / श्लोक २२###


    अतिप्रवृत्ते दुर्मेधे कैकेयि कुलपाम्सनि ।
    वञ्यित्वा च राजानम् न प्रमाणेऽवतिष्ठसे ॥२-३७-२२॥


###Slōka 23 / श्लोक २३###


    न गन्तव्यम् वनम् देव्या सीतया शीलवर्जिते ।
    अनुष्ठास्यति रामस्य सीता प्रकृतमासनम् ॥२-३७-२३॥


###Slōka 24 / श्लोक २४###


    आत्मा हि दाराः सर्वेषाम् दारसम्ग्रहवर्तिनाम् ।
    आत्मेयमिति रामस्य पालयिष्यति मेदिनीम् ॥२-३७-२४॥


###Slōka 25 / श्लोक २५###


    अथ यास्यति वैदेही वनम् रामेण सम्गता ।
    वयमप्यनुयास्यामः पुरम् चेदम् गमिष्यति ॥२-३७-२५॥


###Slōka 26 / श्लोक २६###


    अन्तपालाश्च यास्यन्ति सदारो यत्र राघवः ।
    सहोपजीव्यम् राष्ट्रम् च पुरम् च सपरिच्छदम् ॥२-३७-२६॥


###Slōka 27 / श्लोक २७###


    भरतश्च सशत्रुघ्नश्चीरवासा वनेचरः ।
    वने वसन्तम् काकुत्थ्समनुवत्स्यति पूर्वजम् ॥२-३७-२७॥


###Slōka 28 / श्लोक २८###


    ततह् शून्याम् गतजनाम् वसुधाम् पादपैः सह ।
    त्वमेका शाधि दुर्वृत्ता प्रजानामहिते स्थिता ॥२-३७-२८॥


###Slōka 29 / श्लोक २९###


    न हि तद्भविता राष्ट्रम् यत्र रामो न भूपतिः ।
    तद्वनम् भविता राष्ट्रम् यत्र रामो निवत्स्यति ॥२-३७-२९॥


###Slōka 30 / श्लोक ३०###


    न ह्यदत्ताम् महीम् पित्रा भरतः शास्तुमर्हति ।
    त्वयि वा पुत्रवद्वस्तुम् यदि जातो महीपतेः ॥२-३७-३०॥


###Slōka 31 / श्लोक ३१###


    यद्यपि त्वम् क्षितितलाद्गगनम् चोत्पतिष्यसि ।
    पितुर्व्म्शचरित्रज्ञः सोऽन्यथा न करिष्यति ॥२-३७-३१॥


###Slōka 32 / श्लोक ३२###


    तत्त्वया पुत्रगर्धिन्या पुत्रस्य कृतमप्रियम् ।
    लोके हि स न विद्येत यो न राममनुव्रतः ॥२-३७-३२॥


###Slōka 33 / श्लोक ३३###


    द्रक्ष्यस्यद्यैव कैकेयि पशुव्याLअमृगद्विजान् ।
    गच्छतः सह रामेण पादपाम्श्च तदुन्मुखान् ॥२-३७-३३॥


###Slōka 34 / श्लोक ३४###


    अथोत्तमान्याभरणानि देवि ।
    देहि स्नुषायै व्यपनीय चीरम् ।न चीरमस्याः प्रविधीयतेति ।न्यवारयत् तद्वसनम् वसिष्ठः ॥२-३७-३४॥


###Slōka 35 / श्लोक ३५###


    एकस्य रामस्य वने निवास ।
    स्त्वया वृतह् केकयराजपुत्रि ।विभूषितेयम् प्रतिकर्मनित्या ।वसत्वरण्ये सह राघवेण ॥२-३७-३५॥


###Slōka 36 / श्लोक ३६###


    यानैश्च मुख्यैः परिचारकैश्च ।
    सुसम्वृता गच्छतु राजपुत्री ।वस्रैश्च सर्वैः सहितैर्विधानै ।र्नेयम् वृता ते वरसम्प्रदाने ॥२-३७-३६॥


###Slōka 37 / श्लोक ३७###


    तस्मिम्स्तथा जल्पति विप्रमुख्ये ।
    गुरौ नृपस्याप्रतिमप्रभावे ।नैव स्म सीता विनिवृत्तभावा ।प्रियस्य भर्तुः प्रतिकारकामा ॥२-३७-३७॥


