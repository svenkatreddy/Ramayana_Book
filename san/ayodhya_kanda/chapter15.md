अयोध्याकाण्डम्
===============================


## Chapter 15  / सर्गः १५##


###Slōka 1###


    ते तु ताम् रजनीम् उष्य ब्राह्मणा वेद पारगाः ।
    उपतस्थुर् उपस्थानम् सह राज पुरोहिताः ॥२-१५-१॥


###Slōka 2###


    अमात्या बल मुख्याः च मुख्या ये निगमस्य च ।
    राघवस्य अभिषेक अर्थे प्रीयमाणाः तु सम्गताः ॥२-१५-२॥


###Slōka 3###


    उदिते विमले सूर्ये पुष्ये च अभ्यागते अहनि ।
    अभिषेकाय रामस्य द्विज इन्द्रैः उपकल्पितम् ॥२-१५-३॥


###Slōka 4###


    कान्चना जल कुम्भाः च भद्र पीठम् स्वलम्क्Rतम् ।
    काञ्चना जलकुमाभश्च भद्रपीठं स्वलङ्कृतम् ॥२-१५-४॥


###Slōka 5###


    रथश्च सम्यगा स्तीर्णोभास्वता व्याग्रचर्मणा ।
    गङ्गायमुनयोः पुण्यात्सङ्गमादाहृतं जलम् ॥२-१५-५॥


###Slōka 6###


    याश्चान्याः सरितः पुण्या ह्रदाः कूपाः सरांसि च ।
    प्राग्वाहाश्चोर्ध्ववाहाश्च तिर्यग्वाहा स्समाहिताः ॥२-१५-६॥


###Slōka 7###


    ताभ्यश्चैवाहृतं तो यं समुद्रेभ्यश्च सर्वशः ।
    सलाजाः क्षीरिभिश्छन्ना घटाः काञ्चनराजताः ॥२-१५-७॥


###Slōka 8###


    पद्मोत्पलयुता भान्ति पूर्णाः परमवारिणा ।
    क्षौद्रं दधि घृतं लाजा दर्भाः सुमनसः पयः ॥२-१५-८॥


###Slōka 9###


    वेश्याश्चैव शुभाचाराः सर्वाभरणभूषिताः ।
    चन्द्रांशुविकचप्रख्यं काञ्चनं रत्नभुषितम् ॥२-१५-९॥


###Slōka 10###


    सज्जं तिष्ठति रामस्य वालव्यजनमुत्तमम् ।
    चन्द्रमण्डलसम्काशमातपत्रं च पाण्डुरम् ॥२-१५-१०॥


###Slōka 11###


    सज्जं द्युतिकरं श्रीमदभिषेकपुरस्कृतम् ।
    पाण्डुरश्च वृषः सज्जः पाण्डुरोऽस्वश्च सुस्थितः ॥२-१५-११॥


###Slōka 12###


    प्रसृतश्च गजः श्रीमानौपवाह्यः प्रतीक्षते ।
    अष्टौ च कन्या माङ्गल्याः सर्वाभरणभूषिताः ॥२-१५-१२॥


###Slōka 13###


    वादित्राणि च सर्वाणि वन्दिनश्च तथापरे ।
    इक्ष्वाकूणां यथा राज्ये संभ्रियेताभिषेचनम् ॥२-१५-१३॥


###Slōka 14###


    तथाजातीयमादाय राजपुत्राभिषेचन्म् ।
    ते राजवचनात्तत्र समवेता महीपतिम् ॥२-१५-१४॥


###Slōka 15###


    अपश्यन्तोऽब्रुवन् को बु राज्ञोनः प्रतिपादयेत् ।
    न पश्यामश्च राजानमुदितश्च दिवाकरः ॥२-१५-१५॥


###Slōka 16###


    यौवराज्याभिषेकश्च सज्जो रामस्य धीमतः ।
    इति तेषु ब्रुवाणेषु सार्वभौमान् महीपतीन् ॥२-१५-१६॥


###Slōka 17###


    अब्रवीत्तानिदं सर्वान्सुमन्त्रो राजसत्कृतः ।
    रामः च सम्यग् आस्तीर्णो भास्वरा व्याघ्र चर्मणा ॥२-१५-१७॥


###Slōka 18###


    गन्गा यमुनयोह् पुण्यात् सम्गमात् आह्Rतम् जलम् ।
    अयं पृच्छामि वचनात् सुखमायुष्मतामहम् ॥२-१५-१८॥


###Slōka 19###


    राज्ञः संप्रतिबुद्धस्य चानागमनकारणम् ।
    इत्युक्त्वान्तःपुरद्वारमाजगाम पुराणवित् ॥२-१५-१९॥


###Slōka 20###


    सदासक्तं च तद्वेश्म सुमन्त्रः प्रविवेश ह ।
    तुष्टावास्य तदा वंशं प्रविश्य स विशां पतेः ॥२-१५-२०॥


###Slōka 21###


    शयनीयं नरेन्ध्रस्य तदसाद्य व्यतिष्ठत ।
    सोऽत्यासाद्य तु तद्वेश्म तिरस्करिणि मन्त्रा ॥२-१५-२१॥


###Slōka 22###


    आशीर्भिर्गुणयुक्ताभिरभितुष्टाव राघवम् ।
    सोमसूर्यौ च काकुत्स्थ शिववैश्रवणावपि ॥२-१५-२२॥


###Slōka 23###


    वरुणश्चग्निरिन्द्रश्च विजयम् प्रदिशन्तु ते ।
    गता भगवती रात्रिरः शिवमुपस्थितम् ॥२-१५-२३॥


###Slōka 24###


    बुद्ध्यस्व नृपशार्दूल कुरु कार्यमनन्तरम् ।
    ब्राह्मणा बलमुख्याश्च नैगमाश्चागता नृप ॥२-१५-२४॥


###Slōka 25###


    दर्शनम् प्रतिकाङ्क्षन्ते प्रतिबुद्ध्यस्व राघव ।
    स्तुवन्तं तम् तदा सूतं सुमन्त्रं मन्त्रकोविदम् ॥२-१५-२५॥


###Slōka 26###


    प्रतिबुद्ध्य ततो राजा इदं वचनमब्रवीत् ।
    राममानय सूतेति यदस्यभिहितो/अनया ॥२-१५-२६॥


###Slōka 27###


    किमिदं कारणम् येन ममाज्ञा प्रतिहन्यते ।
    न चैव सम्प्रसुप्तोऽहमानयेहाशु राघवम् ॥२-१५-२७॥


###Slōka 28###


    इति राजा दशरथः सूतं तत्रान्वशात्पुनः ।
    स राजवचनं श्रुत्वा शिरसा प्रतिपूज्य तम् ॥२-१५-२८॥


###Slōka 29###


    निर्जगम नृपावासान्मन्यमानः प्रियं महत् ।
    प्रसन्नो राजमार्गं च पताकाध्वजशोभितम् ॥२-१५-२९॥


###Slōka 30###


    हृष्टः प्रमुदितः सूतो जगामाशु विलोकयन् ।
    स सूतस्तत्र शुश्राव रामाधिकरणाः कथाः ॥२-१५-३०॥


###Slōka 31###


    अभिषेचनसंयुक्तास्सर्वलोकस्य हृष्टवत् ।
    ततो ददर्श रुचिरं कैलासशिखरप्रभम् ॥२-१५-३१॥


###Slōka 32###


    रामवेश्म सुमन्त्रस्तु शक्रवेश्मसमप्रभम् ।
    महाकवाटपिहितं वितर्दिशतशोभितम् ॥२-१५-३२॥


###Slōka 33###


    काञ्चनप्रतिमैकाग्रं मणिविद्रुमतोरणम् ।
    शारदाभ्रघनप्रख्यं दीप्तं मेरुगुहोपमम् ॥२-१५-३३॥


###Slōka 34###


    मणिभिर्वरमाल्यानां सुमहद्भिरलंकृतम् ।
    मुक्तामणिभिराकीर्णं चन्धनागुरुभूषितम् ॥२-१५-३४॥


###Slōka 35###


    गन्धान्मनोज्ञान् विसृजद्धार्दुरं शिखरं यथा ।
    सारसैश्च मयूरैश्च विनदद्भिर्विराजितम् ॥२-१५-३५॥


###Slōka 36###


    सुकृतेहामृगाकीर्णं सुकीर्णं भक्तिभिस्तथा ।
    मन्श्चक्षुश्च भूतानामाददत्तिग्मतेजसा ॥२-१५-३६॥


###Slōka 37###


    चन्द्रभास्करसंकाशम् कुबेरभवनोपमम् ।
    महेन्द्रधामप्रतिमं नानापक्षिसमाकुलम् ॥२-१५-३७॥


###Slōka 38###


    मेरुशृङ्गसमम् सूतो रामवेश्म ददर्श ह ।
    उपस्थितैः समाकीर्णम् जनैरञ्जलिकारिभिः ॥२-१५-३८॥


###Slōka 39###


    उपादाय समाक्रान्तैस्तथा जानपदैर्जनैः ।
    रामाभिषेकसुमुखैरुन्मुखैः समलम्कृतम् ॥२-१५-३९॥


###Slōka 40###


    महामेघसमप्रख्यमुदग्रं सुविभूषितम् ।
    नानारत्नसमाकीर्णं कुब्जकैरातकावृतम् ॥२-१५-४०॥


###Slōka 41###


    स वाजियुक्तेन रथेन सारथि ।
    र्नराकुलं राजकुलम् विराजयन् ।वरूथिना रामगृहाभिपातिना ।पुरस्य सर्वस्य मनांसि हर्शयन् ॥२-१५-४१॥


###Slōka 42###


    ततस्समासाद्य महाधनं महत् ।
    प्रहृष्टरोमा स बभूव सारथिः ।मृगैर्मयूरैश्च समाकुलोल्बणं ।गृहं वरार्हस्य शचीपतेरिव ॥२-१५-४२॥


###Slōka 43###


    स तत्र कैलासनिभाः स्वलंकृताः ।
    प्रविश्य कक्ष्यास्त्रिदशालयोपमाः ।प्रियान् वरान् राममते स्थितान् बहून् ।व्यपोह्य शुद्धांतमुपस्थितो रथी ॥२-१५-४३॥


###Slōka 44###


    स तत्र शुश्राव च हर्षयुक्ता ।
    रामाभिषेकार्थकृता जनानां ।नरेम्द्रसूनोरभिमंगLआर्थाः ।सर्वस्य लोकस्य गिरः प्रहृष्टः ॥२-१५-४४॥


###Slōka 45###


    महेंद्रसद्मप्रतिमं तु वेश्म ।
    रामस्य रम्यं मृगमुच्चं ।विभ्राजमानं प्रभया सुमम्त्रः ॥२-१५-४५॥


###Slōka 46###


    उपस्थितै रञ्जलिकारिभिश्च ।
    सोपायनैर्जानपदैर्जनैश्च ।कोट्या परार्धैश्च विमुक्तयानैः ।समाकुलं द्वारपदम् ददर्श ॥२-१५-४६॥


###Slōka 47###


    ततो महामेघमहीधराभं ।
    प्रभिन्नमत्यङ्कुशमत्यसह्यम् ।रामोपवाह्याम् रुचिरम् ददर्श ।शत्रुम्जयं नागमुदग्रकायम् ॥२-१५-४७॥


###Slōka 48###


    स्वलंकृतान् सास्वरथान् सकुम्जरा ।
    नमात्यमुखयाम्श्च ददर्श वल्लभान् ।व्यपोह्य सूतः सहितान्समंततः ।समृद्धमंतःपुर माविवेश ह ॥२-१५-४८॥


###Slōka 49###


    ततोऽद्रिकूटाचलमेघसन्नि भं ।
    महाविमानोपमवेश्मसंयुतम् ।अवार्यमाणः प्रविवेश सारथिः ।प्रभूतरत्नं मकरो यथार्णवम् ॥२-१५-४९॥


