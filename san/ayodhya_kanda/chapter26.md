अयोध्याकाण्डम्
===============================


## Chapter 26  / सर्गः २६##


###Slōka 1###


    अभिवाद्य तु कौसल्याम् रामः सम्प्रस्थितः वनम् ।
    कृत स्वस्त्ययनो मात्रा धर्मिष्ठे वर्त्मनि स्थितः ॥२-२६-१॥


###Slōka 2###


    विराजयन् राज सुतः राज मार्गम् नरैः वृतम् ।
    हृदयानि आममन्थ इव जनस्य गुणवत्तया ॥२-२६-२॥


###Slōka 3###


    वैदेही च अपि तत् सर्वम् न शुश्राव तपस्विनी ।
    तत् एव हृदि तस्याः च यौवराज्य अभिषेचनम् ॥२-२६-३॥


###Slōka 4###


    देव कार्यम् स्म सा कृत्वा कृतज्ञा हृष्ट चेतना ।
    अभिज्ञा राज धर्मानाम् राज पुत्रम् प्रतीक्षते ॥२-२६-४॥


###Slōka 5###


    प्रविवेश अथ रामः तु स्व वेश्म सुविभूषितम् ।
    प्रहृष्ट जन सम्पूर्णम् ह्रिया किम्चित् अवान् मुखः ॥२-२६-५॥


###Slōka 6###


    अथ सीता समुत्पत्य वेपमाना च तम् पतिम् ।
    अपश्यत् शोक सम्तप्तम् चिन्ता व्याकुलिल इन्द्रियम् ॥२-२६-६॥


###Slōka 7###


    ताम् दृष्ट्वा स हि धर्मात्मा न शशाक मनोगतम् ।
    तम् शोकम् राघवह् सोढुम् ततो विवृतताम् गतः ॥२-२६-७॥


###Slōka 8###


    विवर्ण वदनम् दृष्ट्वा तम् प्रस्विन्नम् अमर्षणम् ।
    आह दुह्ख अभिसम्तप्ता किम् इदानीम् इदम् प्रभो ॥२-२६-८॥


###Slōka 9###


    अद्य बार्हस्पतः श्रीमान् युक्तः पुष्यो न राघव ।
    प्रोच्यते ब्राह्मणैः प्राज्ञैः केन त्वम् असि दुर्मनाः ॥२-२६-९॥


###Slōka 10###


    न ते शत शलाकेन जल फेन निभेन च ।
    आवृतम् वदनम् वल्गु चत्रेण अभिविराजते ॥२-२६-१०॥


###Slōka 11###


    व्यजनाभ्याम् च मुख्याभ्याम् शत पत्र निभ ईक्षणम् ।
    चन्द्र हम्स प्रकाशाभ्याम् वीज्यते न तव आननम् ॥२-२६-११॥


###Slōka 12###


    वाग्मिनो बन्दिनः च अपि प्रहृष्टाः त्वम् नर ऋषभ ।
    स्तुवन्तः न अद्य दृश्यन्ते मन्गलैः सूत मागधाः ॥२-२६-१२॥


###Slōka 13###


    न ते क्षौद्रम् च दधि च ब्राह्मणा वेद पारगाः ।
    मूर्ध्नि मूर्ध अवसिक्तस्य दधति स्म विधानतः ॥२-२६-१३॥


###Slōka 14###


    न त्वाम् प्रकृतयः सर्वा श्रेणी मुख्याः च भूषिताः ।
    अनुव्रजितुम् इच्चन्ति पौर जापपदाः तथा ॥२-२६-१४॥


###Slōka 15###


    चतुर्भिर् वेग सम्पन्नैः हयैः कान्चन भूषणैः ।
    मुख्यः पुष्य रथो युक्तः किम् न गच्चति ते अग्रतः ॥२-२६-१५॥


###Slōka 16###


    न हस्ती च अग्रतः श्रीमाम्स् तव लक्षण पूजितः ।
    प्रयाणे लक्ष्यते वीर कृष्ण मेघ गिरि प्रभः ॥२-२६-१६॥


###Slōka 17###


    न च कान्चन चित्रम् ते पश्यामि प्रिय दर्शन ।
    भद्र आसनम् पुरः कृत्य यान्तम् वीर पुरह्सरम् ॥२-२६-१७॥


###Slōka 18###


    अभिषेको यदा सज्जः किम् इदानीम् इदम् तव ।
    अपूर्वो मुख वर्णः च न प्रहर्षः च लक्ष्यते ॥२-२६-१८॥


###Slōka 19###


    इति इव विलपन्तीम् ताम् प्रोवाच रघु नन्दनः ।
    सीते तत्रभवाम्स् तात प्रव्राजयति माम् वनम् ॥२-२६-१९॥


###Slōka 20###


    कुले महति सम्भूते धर्मज्ञे धर्म चारिणि ।
    शृणु जानकि येन इदम् क्रमेण अभ्यागतम् मम ॥२-२६-२०॥


###Slōka 21###


    राज्ञा सत्य प्रतिज्ञेन पित्रा दशरथेन मे ।
    कैकेय्यै प्रीत मनसा पुरा दत्तौ महा वरौ ॥२-२६-२१॥


###Slōka 22###


    तया अद्य मम सज्जे अस्मिन्न् अभिषेके नृप उद्यते ।
    प्रचोदितः स समयो धर्मेण प्रतिनिर्जितः ॥२-२६-२२॥


###Slōka 23###


    चतुर्दश हि वर्षाणि वस्तव्यम् दण्डके मया ।
    पित्रा मे भरतः च अपि यौवराज्ये नियोजितः ॥२-२६-२३॥


###Slōka 24###


    सो अहम् त्वाम् आगतः द्रष्टुम् प्रस्थितः विजनम् वनम् ।
    भरतस्य समीपे ते न अहम् कथ्यः कदाचन ॥२-२६-२४॥


###Slōka 25###


    ऋद्धि युक्ता हि पुरुषा न सहन्ते पर स्तवम् ।
    तस्मान् न ते गुणाः कथ्या भरतस्य अग्रतः मम ॥२-२६-२५॥


###Slōka 26###


    न अपि त्वम् तेन भर्तव्या विशेषेण कदाचनअनुकूलतया शक्यम् समीपे तस्य वर्तितुम् ॥२-२६-२६॥


###Slōka 27###


    तस्मै दत्तम् नृवतिना यौवराज्यम् सनातनम् ।
    स प्रसाद्यस्त्वया सीते नृपतिश्च विशेषतः ॥२-२६-२७॥


###Slōka 28###


    अहम् च अपि प्रतिज्ञाम् ताम् गुरोह् समनुपालयन् ।
    वनम् अद्य एव यास्यामि स्थिरा भव मनस्विनि ॥२-२६-२८॥


###Slōka 29###


    याते च मयि कल्याणि वनम् मुनि निषेवितम् ।
    व्रत उपवास रतया भवितव्यम् त्वया अनघे ॥२-२६-२९॥


###Slōka 30###


    काल्यम् उत्थाय देवानाम् कृत्वा पूजाम् यथा विधि ।
    वन्दितव्यो दशरथः पिता मम नर ईश्वरः ॥२-२६-३०॥


###Slōka 31###


    माता च मम कौसल्या वृद्धा सम्ताप कर्शिता ।
    धर्मम् एव अग्रतः कृत्वा त्वत्तः सम्मानम् अर्हति ॥२-२६-३१॥


###Slōka 32###


    वन्दितव्याः च ते नित्यम् याः शेषा मम मातरः ।
    स्नेह प्रणय सम्भोगैः समा हि मम मातरः ॥२-२६-३२॥


###Slōka 33###


    भ्रातृ पुत्र समौ च अपि द्रष्टव्यौ च विशेषतः ।
    त्वया लक्ष्मण शत्रुघ्नौ प्राणैः प्रियतरौ मम ॥२-२६-३३॥


###Slōka 34###


    विप्रियम् न च कर्तव्यम् भरतस्य कदाचन ।
    स हि राजा प्रभुः चैव देशस्य च कुलस्य च ॥२-२६-३४॥


###Slōka 35###


    आराधिता हि शीलेन प्रयत्नैः च उपसेविताः ।
    राजानः सम्प्रसीदन्ति प्रकुप्यन्ति विपर्यये ॥२-२६-३५॥


###Slōka 36###


    औरसान् अपि पुत्रान् हि त्यजन्ति अहित कारिणः ।
    समर्थान् सम्प्रगृह्णन्ति जनान् अपि नर अधिपाः ॥२-२६-३६॥


###Slōka 37###


    सा त्वम् वसेह कल्याणि राज्ञः समनुवर्तिनी ।
    भरतस्य रता धर्मे सत्यव्रतपरायणा ॥२-२६-३७॥


###Slōka 38###


    अहम् गमिष्यामि महा वनम् प्रिये ।
    त्वया हि वस्तव्यम् इह एव भामिनि ।यथा व्यलीकम् कुरुषे न कस्यचित् ।तथा त्वया कार्यम् इदम् वचो मम ॥२-२६-३८॥


