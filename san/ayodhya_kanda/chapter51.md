अयोध्याकाण्डम्
===============================


## Chapter 51  / सर्गः ५१##


###Slōka 1###


    तम् जाग्रतम् अदम्भेन भ्रातुर् अर्थाय लक्ष्मणम् ।
    गुहः सम्ताप सम्तप्तः राघवम् वाक्यम् अब्रवीत् ॥२-५१-१॥


###Slōka 2###


    इयम् तात सुखा शय्या त्वद् अर्थम् उपकल्पिता ।
    प्रत्याश्वसिहि साध्व् अस्याम् राज पुत्र यथा सुखम् ॥२-५१-२॥


###Slōka 3###


    उचितः अयम् जनः सर्वः क्लेशानाम् त्वम् सुख उचितः ।
    गुप्ति अर्थम् जागरिष्यामः काकुत्स्थस्य वयम् निशाम् ॥२-५१-३॥


###Slōka 4###


    न हि रामात् प्रियतरः मम अस्ति भुवि कश्चन ।
    ब्रवीम्य् एतत् अहम् सत्यम् सत्येन एव च ते शपे ॥२-५१-४॥


###Slōka 5###


    अस्य प्रसादात् आशम्से लोके अस्मिन् सुमहद् यशः ।
    धर्म अवाप्तिम् च विपुलाम् अर्थ अवाप्तिम् च केवलाम् ॥२-५१-५॥


###Slōka 6###


    सो अहम् प्रिय सखम् रामम् शयानम् सह सीतया ।
    रक्षिष्यामि धनुष् पाणिः सर्वतः ज्ञातिभिः सह ॥२-५१-६॥


###Slōka 7###


    न हि मे अविदितम् किम्चित् वने अस्मिमः चरतः सदा ।
    चतुर् अन्गम् हि अपि बलम् सुमहत् प्रसहेमहि ॥२-५१-७॥


###Slōka 8###


    लक्ष्मणः तम् तदा उवाच रक्ष्यमाणाः त्वया अनघ ।
    न अत्र भीता वयम् सर्वे धर्मम् एव अनुपश्यता ॥२-५१-८॥


###Slōka 9###


    कथम् दाशरथौ भूमौ शयाने सह सीतया ।
    शक्या निद्रा मया लब्धुम् जीवितम् वा सुखानि वा ॥२-५१-९॥


###Slōka 10###


    यो न देव असुरैः सर्वैः शक्यः प्रसहितुम् युधि ।
    तम् पश्य सुख सम्विष्टम् तृणेषु सह सीतया ॥२-५१-१०॥


###Slōka 11###


    यो मन्त्र तपसा लब्धो विविधैः च परिश्रमैः ।
    एको दशरथस्य एष पुत्रः सदृश लक्षणः ॥२-५१-११॥


###Slōka 12###


    अस्मिन् प्रव्रजितः राजा न चिरम् वर्तयिष्यति ।
    विधवा मेदिनी नूनम् क्षिप्रम् एव भविष्यति ॥२-५१-१२॥


###Slōka 13###


    विनद्य सुमहा नादम् श्रमेण उपरताः स्त्रियः ।
    निर्घोष उपरतम् तात मन्ये राज निवेशनम् ॥२-५१-१३॥


###Slōka 14###


    कौसल्या चैव राजा च तथैव जननी मम ।
    न आशम्से यदि जीवन्ति सर्वे ते शर्वरीम् इमाम् ॥२-५१-१४॥


###Slōka 15###


    जीवेद् अपि हि मे माता शत्रुघ्नस्य अन्ववेक्षया ।
    तत् दुह्खम् यत् तु कौसल्या वीरसूर् विनशिष्यति ॥२-५१-१५॥


###Slōka 16###


    अनुरक्त जन आकीर्णा सुख आलोक प्रिय आवहा ।
    राज व्यसन सम्सृष्टा सा पुरी विनशिष्यति ॥२-५१-१६॥


###Slōka 17###


    कथम् पुत्रम् महात्मानम् ज्येष्ठम् प्रियमपस्यतः ।
    शरीरम् धारयुष्यान्ति प्राणा राज्ञो महात्मनः ॥२-५१-१७॥


###Slōka 18###


    विनष्टे नृपतौ पश्चात्कौसल्या विनशिष्यति ।
    अनन्तरम् च माताऽपि मम नाशमुपैष्यति ॥२-५१-१८॥


###Slōka 19###


    अतिक्रान्तम् अतिक्रान्तम् अनवाप्य मनोरथम् ।
    राज्ये रामम् अनिक्षिप्य पिता मे विनशिष्यति ॥२-५१-१९॥


###Slōka 20###


    सिद्ध अर्थाः पितरम् वृत्तम् तस्मिन् काले हि उपस्थिते ।
    प्रेत कार्येषु सर्वेषु सम्स्करिष्यन्ति भूमिपम् ॥२-५१-२०॥


###Slōka 21###


    रम्य चत्वर सम्स्थानाम् सुविभक्त महा पथाम् ।
    हर्म्य प्रसाद सम्पन्नाम् गणिका वर शोभिताम् ॥२-५१-२१॥


###Slōka 22###


    रथ अश्व गज सम्बाधाम् तूर्य नाद विनादिताम् ।
    सर्व कल्याण सम्पूर्णाम् हृष्ट पुष्ट जन आकुलाम् ॥२-५१-२२॥


###Slōka 23###


    आराम उद्यान सम्पन्नाम् समाज उत्सव शालिनीम् ।
    सुखिता विचरिष्यन्ति राज धानीम् पितुर् मम ॥२-५१-२३॥


###Slōka 24###


    अपि जीवेद्धशरथो वनवासात्पुनर्वयम् ।
    प्रत्यागम्य महात्मानमपि पश्येम सुव्रतम् ॥२-५१-२४॥


###Slōka 25###


    अपि सत्य प्रतिज्ञेन सार्धम् कुशलिना वयम् ।
    निवृत्ते वन वासे अस्मिन्न् अयोध्याम् प्रविशेमहि ॥२-५१-२५॥


###Slōka 26###


    परिदेवयमानस्य दुह्ख आर्तस्य महात्मनः ।
    तिष्ठतः राज पुत्रस्य शर्वरी सा अत्यवर्तत ॥२-५१-२६॥


###Slōka 27###


    तथा हि सत्यम् ब्रुवति प्रजा हिते ।
    नर इन्द्र पुत्रे गुरु सौहृदात् गुहः ।मुमोच बाष्पम् व्यसन अभिपीडितः ।ज्वरा आतुरः नागैव व्यथा आतुरः ॥२-५१-२७॥


