अयोध्याकाण्डम्
===============================


## Chapter 10  / सर्गः १०##


###Slōka 1###


    विदर्शिता यदा देवी कुब्जया पापया भृशम् ।
    तदा शेते स्म सा भूमौ दिग्धविद्धेव किन्नरी ॥२-१०-१॥


###Slōka 2###


    निश्चित्य मनसा कृत्यम् सा सम्यगिति भामिनी ।
    मन्थरायै श्नः सर्वमाच्चक्षे विचक्षणा ॥२-१०-२॥


###Slōka 3###


    सा दीना निश्चयं कृत्वा मन्थरावाक्यमोहिता ।
    नागकन्येव निःस्वस्य दीर्घमुष्णं च भामिनी ॥२-१०-३॥


###Slōka 4###


    मुहूर्तं चिन्तयामास मार्गमात्मसुखावहम् ।
    सा सुहृच्चार्थकामा च तं निशम्य सुनिश्चयम् ॥२-१०-४॥


###Slōka 5###


    बभूव परमप्रीता सिद्धिं प्राप्येव मन्थरा ।
    अथ सा रुषिता देवी सम्यक्कृत्वा विनिश्चयम् ॥२-१०-५॥


###Slōka 6###


    संविवेशाबला भूमौ निवेश्य भृकुटिं मुखे ।
    ततश्चित्राणि माल्यानि दिव्यान्याभरणानि च ॥२-१०-६॥


###Slōka 7###


    अपविद्धानि कैकेय्या तानि भूमिं प्रपेदिरे ।
    तया तान्यपविद्धानि माल्यान्याभरणानि च ॥२-१०-७॥


###Slōka 8###


    अशोभयन्त वसुधां नक्षत्राणि यथा नभः ।
    क्रोधागारे निपतिता सा बभौ मलिनाम्बरा ॥२-१०-८॥


###Slōka 9###


    एकवेणीं दृढं बद्ध्वा गतसत्त्वेव किन्नरी ।
    आज्ञाप्य तु महाराजो राघवस्याभिषेचन्म् ॥२-१०-९॥


###Slōka 10###


    उपस्थासमनुज्ञाप्य प्रविवेश निवेशन्म् ।
    अद्य रामाभिषेको वै प्रसिद्ध इति जज्ञिवान् ॥२-१०-१०॥


###Slōka 11###


    प्रियार्हं प्रियमाख्यातुं विवेशान्तःपुरं वशी ।
    स कैकेय्या गृहं श्रेष्ठं प्रविवेश महायशाः ॥२-१०-११॥


###Slōka 12###


    पाण्डुराभ्रमिवाकाशं राहुयुक्तं निशाकरः ।
    शुकबर्हिणसंयुक्तं क्रौञ्चहंसरुतायुतम् ॥२-१०-१२॥


###Slōka 13###


    वादित्ररवसंघुष्टं कुब्जावामनिकायुतम् ।
    लतागृहैश्चित्रगृहैश्चम्पकाशोकशोभितैः ॥२-१०-१३॥


###Slōka 14###


    दान्तराजत सौवर्णवेदिकाभिस्समायुतम् ।
    नित्यपुष्पफलैर्वृक्षैर्वापीभिश्चोपशोभितम् ॥२-१०-१४॥


###Slōka 15###


    दान्तराजतसौवर्णैः संवृतं परमासनैः ।
    विविध्यैरन्नपानैश्छ भक्ष्यैश्चवि विधैरपि ॥२-१०-१५॥


###Slōka 16###


    उपपन्नं महार्हैश्च भूषितैस्त्रिदिवोपमम् ।
    तत्प्रविश्य महाराजः स्वमन्तःपुरमृद्धिमत् ॥२-१०-१६॥


###Slōka 17###


    न ददर्श प्रियां राजा कैकेयीं शयनोत्तमे ।
    स कामबलसंयुक्तो रत्यर्थं मनुजाधिपः ॥२-१०-१७॥


###Slōka 18###


    अपश्यन् दयितां भार्यां पप्रच्छ विषसाद च ।
    न ही तस्य पुरा देवी तां वेLआमत्यवर्तत ॥२-१०-१८॥


###Slōka 19###


    न च राजा गृहं शून्यं प्रविवेश कदाचन ।
    ततो गृहगतो राजा कैकेयीं पर्यपृच्छत ॥२-१०-१९॥


###Slōka 20###


    यथापुरमविज्ञाय स्वार्थलिप्सुमपण्डिताम् ।
    प्रतीहारी त्वथोवाच संत्रस्ता तु क्R^ताञ्जलिः ॥२-१०-२०॥


###Slōka 21###


    देव देवी भृशं कृद्धा क्रोधागारमभिद्रुता ।
    प्रतीहार्या वचः श्रुत्वा राजा परमदुर्मनाः ॥२-१०-२१॥


###Slōka 22###


    विषसाद पुनर्भुयो लुलितव्याकुलेन्ध्रियः ।
    तत्रतां पतितां भूमौ शयानामतथोचिताम् ॥२-१०-२२॥


###Slōka 23###


    प्रतप्त इव दुःखेन सोऽपश्यज्जगतीपतिः ।
    स वृद्धस्तरुणीं भार्यां प्राणेभ्योऽपि गरीयसीम् ॥२-१०-२३॥


###Slōka 24###


    अपापः पापसङ्कल्पां ददर्श धरणीतले ।
    लतामिव विनिष्कृत्तां पतितां देव तामिव ॥२-१०-२४॥


###Slōka 25###


    किन्नरीमिव निर्धूतां च्युतामप्सरसं यथा ।
    मायामिव परिभ्रष्टां हरिणीमिव संयताम् ॥२-१०-२५॥


###Slōka 26###


    क्रेणुमिव दिग्धेन विद्धां मृगयुना वने ।
    महागज इन्वारण्ये स्नेहात्परिममर्श ताम् ॥२-१०-२६॥


###Slōka 27###


    परिमृश्य च पाणिभ्यामभिसंत्रस्तचेतनः ।
    कामी कमलपत्राक्षीमुवाच वनितामिदम् ॥२-१०-२७॥


###Slōka 28###


    न तेऽहमभिजानामि क्रोधमात्मनि संश्रितम् ।
    देवि केनाभिशप्तासि केन वासि विमानिता ॥२-१०-२८॥


###Slōka 29###


    यदिदं ममम् दुःखाय शेशे क्ल्याणि पांसुषु ।
    भूमौ शेषे किमर्थं त्वं मयि कल्याणचेतसि ।भूतोपहतचित्तेव मम चित्तप्रमाथिनी ॥२-१०-२९॥


###Slōka 30###


    सन्ति मे कुशला वैद्यास्त्वभितुष्टाश्च सर्वशः ।
    सुखितां त्वां करिष्यन्ति व्याधिमाचक्ष्व भामिनि ॥२-१०-३०॥


###Slōka 31###


    कस्य वा ते प्रियं कार्यं केन वा विप्रियं कृतम् ।
    कः प्रियं लभतामद्य को वा सुमहदप्रियम् ॥२-१०-३१॥


###Slōka 32###


    मा रोदीर्मा च कार्षिस्त्वं देवि संपरिशोषणम् ॥२-१०-३२॥


###Slōka 33###


    अवध्यो वध्यतां को वा को वा वध्यो विमुच्यताम् ।
    दरिद्रः को भवेदाढ्यो द्रव्यवान्वाप्यकिञ्चनः ॥२-१०-३३॥


###Slōka 34###


    अहं चैव मदीयाश्च सर्वे तव वशानुगाः ।
    न ते किम्चिदभिप्रायं व्याहन्तुमहमुत्सहे ॥२-१०-३४॥


###Slōka 35###


    आत्मनो जीवितेनापि ब्रुहि यन्मनसेच्छसि ।
    बलमात्मनि जानन्ती न मां शङ्कितुमर्हसि ॥२-१०-३५॥


###Slōka 36###


    करिष्यामि तव प्रीतिं सुकृतेनापि ते शपे ।
    यावदावर्त ते चक्रं तावती मे वसुन्धरा ॥२-१०-३६॥


###Slōka 37###


    प्राचीनाः सिन्धुसौवीराः सौराष्ट्रा दक्षिणापथाः ।
    वङ्गाङ्गमगधा मत्स्याः समृद्धाः काशिकोसलाः ॥२-१०-३७॥


###Slōka 38###


    तत्र जातं बहुद्रव्यं धनधान्य मजाविकम् ।
    ततो वृणीष्व कैकेयि यद्यत्त्वं मनसेच्छसि ॥२-१०-३८॥


###Slōka 39###


    किमायासेन ते भीरु उत्तिष्टोत्तिष्ट शोभने ।
    तत्वं मे ब्रूहि कैकेयि यतस्ते भयमागतम् ॥२-१०-३९॥


###Slōka 40###


    तत्ते व्यपनयिष्यामि नीहरमिव र्श्मिवान् ।
    तथोक्ता सा समास्वस्ता वक्तुकामा तदप्रियम् ॥२-१०-४०॥


###Slōka 41###


    परिपीडयितुं भूयो भर्तारमुपचक्रमे ।
    


