अयोध्याकाण्डम्
===============================


## Chapter 40  / सर्गः ४०##


###Slōka 1###


    अथ रामः च सीता च लक्ष्मणः च कृत अन्जलिः ।
    उपसम्गृह्य राजानम् चक्रुर् दीनाः प्रदक्षिणम् ॥२-४०-१॥


###Slōka 2###


    तम् च अपि समनुज्ञाप्य धर्मज्ञः सीतया सह ।
    राघवः शोक सम्मूढो जननीम् अभ्यवादयत् ॥२-४०-२॥


###Slōka 3###


    अन्वक्षम् लक्ष्मणो भ्रातुः कौसल्याम् अभ्यवादयत् ।
    अथ मातुः सुमित्राया जग्राह चरणौ पुनः ॥२-४०-३॥


###Slōka 4###


    तम् वन्दमानम् रुदती माता सौमित्रिम् अब्रवीत् ।
    हित कामा महा बाहुम् मूर्ध्नि उपाघ्राय लक्ष्मणम् ॥२-४०-४॥


###Slōka 5###


    सृष्टः त्वम् वन वासाय स्वनुरक्तः सुहृज् जने ।
    रामे प्रमादम् मा कार्षीः पुत्र भ्रातरि गच्चति ॥२-४०-५॥


###Slōka 6###


    व्यसनी वा समृद्धो वा गतिर् एष तव अनघ ।
    एष लोके सताम् धर्मः यज् ज्येष्ठ वशगो भवेत् ॥२-४०-६॥


###Slōka 7###


    इदम् हि वृत्तम् उचितम् कुलस्य अस्य सनातनम् ।
    दानम् दीक्षा च यज्ञेषु तनु त्यागो मृधेषु च ॥२-४०-७॥


###Slōka 8###


    लक्स्मणम् त्वेवम्क्त्वा सा सम्सिद्धम् प्रियराघवम् ।
    सुमित्रा गच्छ गच्छेति पुनः पुनरुवाच तम् ॥२-४०-८॥


###Slōka 9###


    रामम् दशरथम् विद्धि माम् विद्धि जनक आत्मजाम् ।
    अयोध्याम् अटवीम् विद्धि गच्च तात यथा सुखम् ॥२-४०-९॥


###Slōka 10###


    ततः सुमन्त्रः काकुत्स्थम् प्रान्जलिर् वाक्यम् अब्रवीत् ।
    विनीतः विनयज्ञः च मातलिर् वासवम् यथा ॥२-४०-१०॥


###Slōka 11###


    रथम् आरोह भद्रम् ते राज पुत्र महा यशः ।
    क्षिप्रम् त्वाम् प्रापयिष्यामि यत्र माम् राम वक्ष्यसि ॥२-४०-११॥


###Slōka 12###


    चतुर् दश हि वर्षाणि वस्तव्यानि वने त्वया ।
    तानि उपक्रमितव्यानि यानि देव्या असि चोदितः ॥२-४०-१२॥


###Slōka 13###


    तम् रथम् सूर्य सम्काशम् सीता हृष्टेन चेतसा ।
    आरुरोह वर आरोहा कृत्वा अलम्कारम् आत्मनः ॥२-४०-१३॥


###Slōka 14###


    तथैव आयुध जातानि भ्रातृभ्याम् कवचानि च ।
    रथ उपस्थे प्रतिन्यस्य सचर्म कठिनम् च तत् ॥२-४०-१४॥


###Slōka 15###


    वनवासम् हि सम्ख्यय वासाम्स्याभरणानि च ।
    भर्तारमनुगच्छन्त्यै सीतायै श्वशुरो ददौ ॥२-४०-१५॥


###Slōka 16###


    तथैवायुधजालानि भ्रातृभ्याम् कवचानि च ।
    रथोपस्थे प्रतिन्यस्य सचर्म कठिनम् च तत् ॥२-४०-१६॥


###Slōka 17###


    सीता तृतीयान् आरूढान् दृष्ट्वा धृष्टम् अचोदयत् ।
    सुमन्त्रः सम्मतान् अश्वान् वायु वेग समान् जवे ॥२-४०-१७॥


###Slōka 18###


    प्रयाते तु महा अरण्यम् चिर रात्राय राघवे ।
    बभूव नगरे मूर्च्चा बल मूर्च्चा जनस्य च ॥२-४०-१८॥


###Slōka 19###


    तत् समाकुल सम्भ्रान्तम् मत्त सम्कुपित द्विपम् ।
    हय शिन्जित निर्घोषम् पुरम् आसीन् महा स्वनम् ॥२-४०-१९॥


###Slōka 20###


    ततः सबाल वृद्धा सा पुरी परम पीडिता ।
    रामम् एव अभिदुद्राव घर्म आर्तः सलिलम् यथा ॥२-४०-२०॥


###Slōka 21###


    पार्श्वतः पृष्ठतः च अपि लम्बमानाः तत् उन्मुखाः ।
    बाष्प पूर्ण मुखाः सर्वे तम् ऊचुर् भृश दुह्खिताः ॥२-४०-२१॥


###Slōka 22###


    सम्यच्च वाजिनाम् रश्मीन् सूत याहि शनैः शनैः ।
    मुखम् द्रक्ष्यामि रामस्य दुर्दर्शम् नो भविष्यति ॥२-४०-२२॥


###Slōka 23###


    आयसम् हृदयम् नूनम् राम मातुर् असम्शयम् ।
    यद् देव गर्भ प्रतिमे वनम् याति न भिद्यते ॥२-४०-२३॥


###Slōka 24###


    कृत कृत्या हि वैदेही चाया इव अनुगता पतिम् ।
    न जहाति रता धर्मे मेरुम् अर्क प्रभा यथा ॥२-४०-२४॥


###Slōka 25###


    अहो लक्ष्मण सिद्ध अर्थः सतताम् प्रिय वादिनम् ।
    भ्रातरम् देव सम्काशम् यः त्वम् परिचरिष्यसि ॥२-४०-२५॥


###Slōka 26###


    महति एषा हि ते सिद्धिर् एष च अभ्युदयो महान् ।
    एष स्वर्गस्य मार्गः च यद् एनम् अनुगच्चसि ॥२-४०-२६॥


###Slōka 27###


    एवम् वदन्तः ते सोढुम् न शेकुर् बाष्पम् आगतम् ।
    अथ राजा वृतः स्त्रीभिर् दीनाभिर् दीन चेतनः ॥२-४०-२७॥


###Slōka 28###


    अथ राजा वृतः स्त्रीभिर्दीनाभिर्दीनचेतनः ।
    निर्जगाम प्रियम् पुत्रम् द्रक्ष्यामि इति ब्रुवन् गृहात् ॥२-४०-२८॥


###Slōka 29###


    शुश्रुवे च अग्रतः स्त्रीनाम् रुदन्तीनाम् महा स्वनः ।
    यथा नादः करेणूनाम् बद्धे महति कुन्जरे ॥२-४०-२९॥


###Slōka 30###


    पिता च राजा काकुत्स्थः श्रीमान् सन्नः तदा बभौ ।
    परिपूर्णः शशी काले ग्रहेण उपप्लुतः यथा ॥२-४०-३०॥


###Slōka 31###


    स च श्रीमानचिन्त्यात्मा रामो दशरथात्मजः ।
    सूतम् सम्चोदयामास त्वरितम् वाह्यतामिति ॥२-४०-३१॥


###Slōka 32###


    रामो याहीति सूतम् तम् तिष्ठेति स जनस्तदा ।
    उभयम् नाशकत्सूतः कर्तुमध्वनि चोदितः ॥२-४०-३२॥


###Slōka 33###


    निर्गच्छति महाबाहौ रामे पौरजनाश्रुभिः ।
    पतितैरभ्यवहितम् प्रशशाम महीरजः ॥२-४०-३३॥


###Slōka 34###


    रुदिताश्रुपरिद्यूनम् हाहाकृतमचेतनम् ।
    प्रयाणे राघवस्यासीत्पुरम् परमपीडितम् ॥२-४०-३४॥


###Slōka 35###


    सुस्राव नयनैः स्त्रीणामस्रमायाससम्भवम् ।
    मीनसम्क्षोभचलितैः सलिलम् पङ्कजैरिव ॥२-४०-३५॥


###Slōka 36###


    दृष्ट्वा तु नृपतिः श्रीमानेकचित्तगतम् पुरम् ।
    निपपातैव दुःखेन हतमूल इव द्रुमः ॥२-४०-३६॥


###Slōka 37###


    ततओ हल हला शब्दो जज्ञे रामस्य पृष्ठतः ।
    नराणाम् प्रेक्ष्य राजानम् सीदन्तम् भृश दुह्खितम् ॥२-४०-३७॥


###Slōka 38###


    हा राम इति जनाः केचित् राम माता इति च अपरे ।
    अन्तः पुरम् समृद्धम् च क्रोशन्तम् पर्यदेवयन् ॥२-४०-३८॥


###Slōka 39###


    अन्वीक्षमाणो रामः तु विषण्णम् भ्रान्त चेतसम् ।
    राजानम् मातरम् चैव ददर्श अनुगतौ पथि ॥२-४०-३९॥


###Slōka 40###


    स बद्ध इव पाशेन किशोरो मातरम् यथा ।
    धर्मपाशेन सम्क्षिप्तः प्रकाशम् नाभुदैक्षत ॥२-४०-४०॥


###Slōka 41###


    पदातिनौ च यान अर्हाव् अदुह्ख अर्हौ सुख उचितौ ।
    दृष्ट्वा सम्चोदयाम् आस शीघ्रम् याहि इति सारथिम् ॥२-४०-४१॥


###Slōka 42###


    न हि तत् पुरुष व्याघ्रः दुह्खदम् दर्शनम् पितुः ।
    मातुः च सहितुम् शक्तः तोत्र अर्दितैव द्विपः ॥२-४०-४२॥


###Slōka 43###


    प्रत्यगारमिवायान्ती वत्सला वत्सकारणात् ।
    बद्धवत्सा यथा धेनू राममाताभ्याधावत ॥२-४०-४३॥


###Slōka 44###


    तथा रुदन्तीम् कौसल्याम् रथम् तम् अनुधावतीम् ।
    क्रोशन्तीम् राम राम इति हा सीते लक्ष्मण इति च ॥२-४०-४४॥


###Slōka 45###


    रामलक्ष्मणसीतार्थम् स्रवन्तीम् वारि नेत्रजम् ।
    असकृत् प्रैक्षत तदा नृत्यन्तीम् इव मातरम् ॥२-४०-४५॥


###Slōka 46###


    तिष्ठ इति राजा चुक्रोष याहि याहि इति राघवः ।
    सुमन्त्रस्य बभूव आत्मा चक्रयोः इव च अन्तरा ॥२-४०-४६॥


###Slōka 47###


    न अश्रौषम् इति राजानम् उपालब्धो अपि वक्ष्यसि ।
    चिरम् दुह्खस्य पापिष्ठम् इति रामः तम् अब्रवीत् ॥२-४०-४७॥


###Slōka 48###


    रामस्य स वचः कुर्वन्न् अनुज्ञाप्य च तम् जनम् ।
    व्रजतः अपि हयान् शीघ्रम् चोदयाम् आस सारथिः ॥२-४०-४८॥


###Slōka 49###


    न्यवर्तत जनो राज्ञो रामम् कृत्वा प्रदक्षिणम् ।
    मनसा अपि अश्रु वेगैः च न न्यवर्तत मानुषम् ॥२-४०-४९॥


###Slōka 50###


    यम् इच्चेत् पुनर् आयान्तम् न एनम् दूरम् अनुव्रजेत् ।
    इति अमात्या महा राजम् ऊचुर् दशरथम् वचः ॥२-४०-५०॥


###Slōka 51###


    तेषाम् वचः सर्व गुण उपपन्नम् ।
    प्रस्विन्न गात्रः प्रविषण्ण रूपः ।निशम्य राजा कृपणः सभार्यो ।व्यवस्थितः तम् सुतम् ईक्षमाणः ॥२-४०-५१॥


