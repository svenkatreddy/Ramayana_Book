अयोध्याकाण्डम्
===============================


## Chapter 71  / सर्गः ७१##


###Slōka 1###


    स प्रान् मुखो राज गृहात् अभिनिर्याय वीर्यवान् ।
    ततः सुदामाम् द्युतिमान् सम्तीर्वावेक्ष्य ताम् नदीम् ॥२-७१-१॥


###Slōka 2###


    ह्लादिनीम् दूर पाराम् च प्रत्यक् स्रोतः तरन्गिणीम् ।
    शतद्रूम् अतरत् श्रीमान् नदीम् इक्ष्वाकु नन्दनः ॥२-७१-२॥


###Slōka 3###


    एल धाने नदीम् तीर्त्वा प्राप्य च अपर पर्पटान् ।
    शिलाम् आकुर्वतीम् तीर्त्वाआग्नेयम् शल्य कर्तनम् ॥२-७१-३॥


###Slōka 4###


    सत्य सम्धः शुचिः श्रीमान् प्रेक्षमाणः शिला वहाम् ।
    अत्ययात् स महा शैलान् वनम् चैत्र रथम् प्रति ॥२-७१-४॥


###Slōka 5###


    सरस्वतीम् च गङ्गाम् च उग्मेन प्रतिपद्य च ।
    उत्तरम् वीरमत्स्यानाम् भारुण्डम् प्राविशद्वनम् ॥२-७१-५॥


###Slōka 6###


    वेगिनीम् च कुलिन्ग आख्याम् ह्रादिनीम् पर्वत आवृताम् ।
    यमुनाम् प्राप्य सम्तीर्णो बलम् आश्वासयत् तदा ॥२-७१-६॥


###Slōka 7###


    शीतीकृत्य तु गात्राणि क्लान्तान् आश्वास्य वाजिनः ।
    तत्र स्नात्वा च पीत्वा च प्रायात् आदाय च उदकम् ॥२-७१-७॥


###Slōka 8###


    राज पुत्रः महा अरण्यम् अनभीक्ष्ण उपसेवितम् ।
    भद्रः भद्रेण यानेन मारुतः खम् इव अत्ययात् ॥२-७१-८॥


###Slōka 9###


    भागीरथीम् दुष्प्रतरामम्शुधाने महानदीम् ।
    उपायाद्राघवस्तूर्णम् प्राग्वटे विश्रुते पुरे ॥२-७१-९॥


###Slōka 10###


    स गङ्गाम् प्राग्वट्E तीर्त्वे समायात्कुटिकोष्ठिकाम् ।
    सबलस्ताम् स तीर्त्वाथ समायाद्धर्मवर्धनम् ॥२-७१-१०॥


###Slōka 11###


    तोरणम् दक्षिण अर्धेन जम्बू प्रस्थम् उपागमत् ।
    वरूथम् च ययौ रम्यम् ग्रामम् दशरथ आत्मजः ॥२-७१-११॥


###Slōka 12###


    तत्र रम्ये वने वासम् कृत्वा असौ प्रान् मुखो ययौ ।
    उद्यानम् उज्जिहानायाः प्रियका यत्र पादपाः ॥२-७१-१२॥


###Slōka 13###


    सालाम्स् तु प्रियकान् प्राप्य शीघ्रान् आस्थाय वाजिनः ।
    अनुज्ञाप्य अथ भरतः वाहिनीम् त्वरितः ययौ ॥२-७१-१३॥


###Slōka 14###


    वासम् कृत्वा सर्व तीर्थे तीर्त्वा च उत्तानकाम् नदीम् ।
    अन्या नदीः च विविधाः पार्वतीयैअः तुरम् गमैः ॥२-७१-१४॥


###Slōka 15###


    हस्ति पृष्ठकम् आसाद्य कुटिकाम् अत्यवर्तत ।
    ततार च नर व्याघ्रः लौहित्ये स कपीवतीम् ॥२-७१-१५॥


###Slōka 16###


    एक साले स्थाणुमतीम् विनते गोमतीम् नदीम् ।
    कलिन्ग नगरे च अपि प्राप्य साल वनम् तदा ॥२-७१-१६॥


###Slōka 17###


    भरतः क्षिप्रम् आगच्चत् सुपरिश्रान्त वाहनः ।
    वनम् च समतीत्य आशु शर्वर्याम् अरुण उदये ॥२-७१-१७॥


###Slōka 18###


    अयोध्याम् मनुना राज्ञा निर्मिताम् स ददर्श ह ।
    ताम् पुरीम् पुरुष व्याघ्रः सप्त रात्र उषिटः पथि ॥२-७१-१८॥


###Slōka 19###


    अयोध्याम् अग्रतः दृष्ट्वा रथे सारथिम् अब्रवीत् ।
    एषा न अतिप्रतीता मे पुण्य उद्याना यशस्विनी ॥२-७१-१९॥


###Slōka 20###


    अयोध्या दृश्यते दूरात् सारथे पाण्डु मृत्तिका ।
    यज्वभिर् गुण सम्पन्नैः ब्राह्मणैः वेद पारगैः ॥२-७१-२०॥


###Slōka 21###


    भूयिष्ठम् ऋषैः आकीर्णा राज ऋषि वर पालिता ।
    अयोध्यायाम् पुरा शब्दः श्रूयते तुमुलो महान् ॥२-७१-२१॥


###Slōka 22###


    समन्तान् नर नारीणाम् तम् अद्य न शृणोम्य् अहम् ।
    उद्यानानि हि साय अह्ने क्रीडित्वा उपरतैः नरैः ॥२-७१-२२॥


###Slōka 23###


    समन्तात् विप्रधावद्भिः प्रकाशन्ते मम अन्यदा ।
    तानि अद्य अनुरुदन्ति इव परित्यक्तानि कामिभिः ॥२-७१-२३॥


###Slōka 24###


    अरण्य भूता इव पुरी सारथे प्रतिभाति मे ।
    न हि अत्र यानैः दृश्यन्ते न गजैः न च वाजिभिः ॥२-७१-२४॥


###Slōka 25###


    निर्यान्तः वा अभियान्तः वा नर मुख्या यथा पुरम् ।
    उद्यानानि पुरा भान्ति मत्तप्रमुदितानि च ॥२-७१-२५॥


###Slōka 26###


    जनानाम् रतिसम्योगेष्वत्यन्तगुणवन्ति च ।
    तान्येतान्यद्य वश्यामि निरानन्दानि सर्वशः ॥२-७१-२६॥


###Slōka 27###


    स्रस्तपर्णैरनुपथम् विक्रोशद्भिरिव द्रुमैः ।
    नाद्यापि श्रूयते शब्दो मत्तानाम् मृगपक्षिणाम् ॥२-७१-२७॥


###Slōka 28###


    सम्रक्ताम् मधुराम् वाणीम् कलम् व्याहरताम् बहु ।
    चन्दनागुरुसम्पृक्तो धूपसम्मूर्चितोऽतुलः ॥२-७१-२८॥


###Slōka 29###


    प्रवाति पवनः श्रीमान् किम् नु नाद्य यथापुरम् ।
    भेरीमृदङ्गवीणानाम् कोणसम्घट्टितः पुनः ॥२-७१-२९॥


###Slōka 30###


    किमद्य शब्दो विरतः सदाऽदीनगतिः पुरा ।
    अनिष्टानि च पापानि पश्यामि विविधानि च ॥२-७१-३०॥


###Slōka 31###


    निमित्तानि अमनोज्ञानि तेन सीदति ते मनः ।
    सर्वथा कुशलम् सूत दुर्लभम् मम बन्धुषु ॥२-७१-३१॥


###Slōka 32###


    तथा ह्यसति सम्मोहे हृदयम् सीदतीव मे ।
    विषण्णः शान्तहृदयस्त्रस्तः सुलुलितेन्द्रियः ॥२-७१-३२॥


###Slōka 33###


    भरतः प्रविवेशाशु पुरीमिक्ष्वाकुपालिताम् ।
    द्वारेण वैजयन्तेन प्राविशत् श्रान्त वाहनः ॥२-७१-३३॥


###Slōka 34###


    द्वाह्स्थैः उत्थाय विजयम् पृष्टः तैः सहितः ययौ ।
    स तु अनेक अग्र हृदयो द्वाह्स्थम् प्रत्यर्च्य तम् जनम् ॥२-७१-३४॥


###Slōka 35###


    सूतम् अश्व पतेः क्लान्तम् अब्रवीत् तत्र राघवः ।
    किमहम् त्वरयानीतः कारणेन विनानघ ॥२-७१-३५॥


###Slōka 36###


    अशुभाशङ्कि हृदयम् शीलम् च पततीव मे ।
    श्रुता नो यादृशाः पूर्वम् नृपतीनाम् विनाशने ॥२-७१-३६॥


###Slōka 37###


    आकाराः तान् अहम् सर्वान् इह पश्यामि सारथे ।
    सम्मार्जनविहीनानि परुषाण्युपलक्षये ॥२-७१-३७॥


###Slōka 38###


    असम्यतकवाटानि श्रीविहीनानि सर्वशः ।
    बलिकर्मविहीनानि धूपसम्मेदनेन च ॥२-७१-३८॥


###Slōka 39###


    अनाशितकुटुम्बानि प्रभाहीनजनानि च ।
    अलक्स्मीकानि पश्यामि कुटुम्बिभवनान्यहम् ॥२-७१-३९॥


###Slōka 40###


    अपेतमाल्यशोभानि असम्मृष्टाजिराणि च ।
    देवागाराणि शून्यानि न चाभान्ति यथापुरम् ॥२-७१-४०॥


###Slōka 41###


    देवतार्चाः प्रविद्धाश्च यज्ञ्गोष्ठ्यस्तथाविधाः ।
    माल्यापणेषु राजन्ते नाद्य पण्यानि वा तथा ॥२-७१-४१॥


###Slōka 42###


    दृश्यन्ते वणिजोऽप्यद्य न यथापूर्वमत्रवै ।
    ध्यानसम्विग्नहृदयाः नष्टव्यापारयन्त्रिताः ॥२-७१-४२॥


###Slōka 43###


    देवायतनचैत्येषुदीनाः पक्षिगणास्तथा ॥२-७१-४३॥


###Slōka 44###


    मलिनम् च अश्रु पूर्ण अक्षम् दीनम् ध्यान परम् कृशम् ।
    सस्त्री पुम्सम् च पश्यामि जनम् उत्कण्ठितम् पुरे ॥२-७१-४४॥


###Slōka 45###


    इति एवम् उक्त्वा भरतः सूतम् तम् दीन मानसः ।
    तानि अनिष्टानि अयोध्यायाम् प्रेक्ष्य राज गृहम् ययौ ॥२-७१-४५॥


###Slōka 46###


    ताम् शून्य शृन्ग अटक वेश्म रथ्याम् ।
    रजो अरुण द्वार कपाट यन्त्राम् ।दृष्ट्वा पुरीम् इन्द्र पुरी प्रकाशाम् ।दुह्खेन सम्पूर्णतरः बभूव ॥२-७१-४६॥


###Slōka 47###


    बहूनि पश्यन् मनसो अप्रियाणि ।
    यानि अन्न्यदा न अस्य पुरे बभूवुः ।अवाक् शिरा दीन मना नहृष्टः ।पितुर् महात्मा प्रविवेश वेश्म ॥२-७१-४७॥


