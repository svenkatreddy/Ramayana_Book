अयोध्याकाण्डम्
===============================


## Chapter 79  / सर्गः ७९##


###Slōka 1###


    ततः प्रभात समये दिवसे अथ चतुर्दशे ।
    समेत्य राज कर्तारः भरतम् वाक्यम् अब्रुवन् ॥२-७९-१॥


###Slōka 2###


    गतः दशरथः स्वर्गम् यो नो गुरुतरः गुरुः ।
    रामम् प्रव्राज्य वै ज्येष्ठम् लक्ष्मणम् च महा बलम् ॥२-७९-२॥


###Slōka 3###


    त्वम् अद्य भव नो राजा राज पुत्र महा यशः ।
    सम्गत्या न अपराध्नोति राज्यम् एतत् अनायकम् ॥२-७९-३॥


###Slōka 4###


    आभिषेचनिकम् सर्वम् इदम् आदाय राघव ।
    प्रतीक्षते त्वाम् स्व जनः श्रेणयः च नृप आत्मज ॥२-७९-४॥


###Slōka 5###


    राज्यम् गृहाण भरत पितृ पैतामहम् महत् ।
    अभिषेचय च आत्मानम् पाहि च अस्मान् नर ऋषभ ॥२-७९-५॥


###Slōka 6###


    आभिषेचनिकम् भाण्डम् कृत्वा सर्वम् प्रदक्षिणम् ।
    भरतः तम् जनम् सर्वम् प्रत्युवाच धृत व्रतः ॥२-७९-६॥


###Slōka 7###


    ज्येष्ठस्य राजता नित्यम् उचिता हि कुलस्य नः ।
    न एवम् भवन्तः माम् वक्तुम् अर्हन्ति कुशला जनाः ॥२-७९-७॥


###Slōka 8###


    रामः पूर्वो हि नो भ्राता भविष्यति मही पतिः ।
    अहम् तु अरण्ये वत्स्यामि वर्षाणि नव पन्च च ॥२-७९-८॥


###Slōka 9###


    युज्यताम् महती सेना चतुर् अन्ग महा बला ।
    आनयिष्याम्य् अहम् ज्येष्ठम् भ्रातरम् राघवम् वनात् ॥२-७९-९॥


###Slōka 10###


    आभिषेचनिकम् चैव सर्वम् एतत् उपस्कृतम् ।
    पुरः कृत्य गमिष्यामि राम हेतोर् वनम् प्रति ॥२-७९-१०॥


###Slōka 11###


    तत्र एव तम् नर व्याघ्रम् अभिषिच्य पुरः कृतम् ।
    आनेष्यामि तु वै रामम् हव्य वाहम् इव अध्वरात् ॥२-७९-११॥


###Slōka 12###


    न सकामा करिष्यामि स्वम् इमाम् मातृ गन्धिनीम् ।
    वने वत्स्याम्य् अहम् दुर्गे रामः राजा भविष्यति ॥२-७९-१२॥


###Slōka 13###


    क्रियताम् शिल्पिभिः पन्थाः समानि विषमाणि च ।
    रक्षिणः च अनुसम्यान्तु पथि दुर्ग विचारकाः ॥२-७९-१३॥


###Slōka 14###


    एवम् सम्भाषमाणम् तम् राम हेतोर् नृप आत्मजम् ।
    प्रत्युवाच जनः सर्वः श्रीमद् वाक्यम् अनुत्तमम् ॥२-७९-१४॥


###Slōka 15###


    एवम् ते भाषमाणस्य पद्मा श्रीर् उपतिष्ठताम् ।
    यः त्वम् ज्येष्ठे नृप सुते पृथिवीम् दातुम् इच्चसि ॥२-७९-१५॥


###Slōka 16###


    अनुत्तमम् तत् वचनम् नृप आत्मज ।
    प्रभाषितम् सम्श्रवणे निशम्य च ।प्रहर्षजाः तम् प्रति बाष्प बिन्दवो ।निपेतुर् आर्य आनन नेत्र सम्भवाः ॥२-७९-१६॥


###Slōka 17###


    ऊचुस् ते वचनम् इदम् निशम्य हृष्टाः ।
    सामात्याः सपरिषदो वियात शोकाः ।पन्थानम् नर वर भक्तिमान् जनः च ।व्यादिष्टः तव वचनाच् च शिल्पि वर्गः ॥२-७९-१७॥


