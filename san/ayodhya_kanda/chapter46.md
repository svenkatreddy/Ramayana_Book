अयोध्याकाण्डम्
===============================


## Chapter 46  / सर्गः ४६##


###Slōka 1 / श्लोक १###


    ततः तु तमसा तीरम् रम्यम् आश्रित्य राघवः ।
    सीताम् उद्वीक्ष्य सौमित्रिम् इदम् वचनम् अब्रवीत् ॥२-४६-१॥


###Slōka 2 / श्लोक २###


    इयम् अद्य निशा पूर्वा सौमित्रे प्रस्थिता वनम् ।
    वन वासस्य भद्रम् ते स न उत्कण्ठितुम् अर्हसि ॥२-४६-२॥


###Slōka 3 / श्लोक ३###


    पश्य शून्यानि अरण्यानि रुदन्ति इव समन्ततः ।
    यथा निलयम् आयद्भिर् निलीनानि मृग द्विजैः ॥२-४६-३॥


###Slōka 4 / श्लोक ४###


    अद्य अयोध्या तु नगरी राज धानी पितुर् मम ।
    सस्त्री पुम्सा गतान् अस्मान् शोचिष्यति न सम्शयः ॥२-४६-४॥


###Slōka 5 / श्लोक ५###


    अनुरक्ता हि मनुजा राजानम् बहुभिर्गुणैः ।
    त्वाम् च माम् च नरव्याघ्र शत्रघ्नभरतौ तथा ॥२-४६-५॥


###Slōka 6 / श्लोक ६###


    पितरम् चानुशोचामि मातरम् च यशस्विनीम् ।
    अपि वानौध भवेताम् तु रुदन्तौ तावभीक्ष्णशः ॥२-४६-६॥


###Slōka 7 / श्लोक ७###


    भरतः खलु धर्म आत्मा पितरम् मातरम् च मे ।
    धर्म अर्थ काम सहितैः वाक्यैः आश्वासयिष्यति ॥२-४६-७॥


###Slōka 8 / श्लोक ८###


    भरतस्य आनृशम्सत्वम् सम्चिन्त्य अहम् पुनः पुनः ।
    न अनुशोचामि पितरम् मातरम् च अपि लक्ष्मण ॥२-४६-८॥


###Slōka 9 / श्लोक ९###


    त्वया कार्यम् नर व्याघ्र माम् अनुव्रजता कृतम् ।
    अन्वेष्टव्या हि वैदेह्या रक्षण अर्थे सहायता ॥२-४६-९॥


###Slōka 10 / श्लोक १०###


    अद्भिर् एव तु सौमित्रे वत्स्याम्य् अद्य निशाम् इमाम् ।
    एतद्द् हि रोचते मह्यम् वन्ये अपि विविधे सति ॥२-४६-१०॥


###Slōka 11 / श्लोक ११###


    एवम् उक्त्वा तु सौमित्रम् सुमन्त्रम् अपि राघवः ।
    अप्रमत्तः त्वम् अश्वेषु भव सौम्य इति उवाच ह ॥२-४६-११॥


###Slōka 12 / श्लोक १२###


    सो अश्वान् सुमन्त्रः सम्यम्य सूर्ये अस्तम् समुपागते ।
    प्रभूत यवसान् कृत्वा बभूव प्रत्यनन्तरः ॥२-४६-१२॥


###Slōka 13 / श्लोक १३###


    उपास्यतु शिवाम् सम्ध्याम् दृष्ट्वा रात्रिम् उपस्थिताम् ।
    रामस्य शयनम् चक्रे सूतः सौमित्रिणा सह ॥२-४६-१३॥


###Slōka 14 / श्लोक १४###


    ताम् शय्याम् तमसा तीरे वीक्ष्य वृक्ष दलैः कृताम् ।
    रामः सौमित्रिणाम् सार्धम् सभार्यः सम्विवेश ह ॥२-४६-१४॥


###Slōka 15 / श्लोक १५###


    सभार्यम् सम्प्रसुप्तम् तम् भ्रातरम् वीक्ष्य लक्ष्मणः ।
    कथयाम् आस सूताय रामस्य विविधान् गुणान् ॥२-४६-१५॥


###Slōka 16 / श्लोक १६###


    जाग्रतः हि एव ताम् रात्रिम् सौमित्रेर् उदितः रविः ।
    सूतस्य तमसा तीरे रामस्य ब्रुवतः गुणान् ॥२-४६-१६॥


###Slōka 17 / श्लोक १७###


    गो कुल आकुल तीरायाः तमसायाः विदूरतः ।
    अवसत् तत्र ताम् रात्रिम् रामः प्रकृतिभिः सह ॥२-४६-१७॥


###Slōka 18 / श्लोक १८###


    उत्थाय तु महा तेजाः प्रकृतीस् ता निशाम्य च ।
    अब्रवीद् भ्रातरम् रामः लक्ष्मणम् पुण्य लक्षणम् ॥२-४६-१८॥


###Slōka 19 / श्लोक १९###


    अस्मद् व्यपेक्षान् सौमित्रे निरपेक्षान् गृहेष्व् अपि ।
    वृक्ष मूलेषु सम्सुप्तान् पश्य लक्ष्मण साम्प्रतम् ॥२-४६-१९॥


###Slōka 20 / श्लोक २०###


    यथा एते नियमम् पौराः कुर्वन्ति अस्मन् निवर्तने ।
    अपि प्राणान् असिष्यन्ति न तु त्यक्ष्यन्ति निश्चयम् ॥२-४६-२०॥


###Slōka 21 / श्लोक २१###


    यावद् एव तु सम्सुप्ताः तावद् एव वयम् लघु ।
    रथम् आरुह्य गच्चामः पन्थानम् अकुतः भयम् ॥२-४६-२१॥


###Slōka 22 / श्लोक २२###


    अतः भूयो अपि न इदानीम् इक्ष्वाकु पुर वासिनः ।
    स्वपेयुर् अनुरक्ता माम् वृष्क मूलानि सम्श्रिताः ॥२-४६-२२॥


###Slōka 23 / श्लोक २३###


    पौरा हि आत्म कृतात् दुह्खात् विप्रमोच्या नृप आत्मजैः ।
    न तु खल्व् आत्मना योज्या दुह्खेन पुर वासिनः ॥२-४६-२३॥


###Slōka 24 / श्लोक २४###


    अब्रवील् लक्ष्मणो रामम् साक्षात् धर्मम् इव स्थितम् ।
    रोचते मे महा प्राज्ञ क्षिप्रम् आरुह्यताम् इति ॥२-४६-२४॥


###Slōka 25 / श्लोक २५###


    अथ रामोऽब्रवीच्छ्रीमान् सुमन्त्रम् युज्यताम् रथः ।
    गमिष्यामि ततोऽरण्यम् गच्छ श्रीघ्रमितः प्रभो ॥२-४६-२५॥


###Slōka 26 / श्लोक २६###


    सूतः ततः सम्त्वरितः स्यन्दनम् तैः हय उत्तमैः ।
    योजयित्वा अथ रामाय प्रान्जलिः प्रत्यवेदयत् ॥२-४६-२६॥


###Slōka 27 / श्लोक २७###


    अयम् युक्तो महाबाहो रथस्ते रथिनाम् वर ।
    त्वमारोहस्व भद्रम् ते ससीतः सहलक्ष्मणः ॥२-४६-२७॥


###Slōka 28 / श्लोक २८###


    तम् स्यन्दनमधिष्ठाय राघवः सपरिच्छदः ।
    शीघ्रगामाकुलावर्ताम् तमसामतरन्नदीम् ॥२-४६-२८॥


###Slōka 29 / श्लोक २९###


    स सम्तीर्य महाबाहुः श्रीमान् शिवमकण्टकम् ।
    प्रापद्यत महामार्गमभयम् भयदर्शिनाम् ॥२-४६-२९॥


###Slōka 30 / श्लोक ३०###


    मोहन अर्थम् तु पौराणाम् सूतम् रामः अब्रवीद् वचः ।
    उदन् मुखः प्रयाहि त्वम् रथम् आस्थाय सारथे ॥२-४६-३०॥


###Slōka 31 / श्लोक ३१###


    मुहूर्तम् त्वरितम् गत्वा निर्गतय रथम् पुनः ।
    यथा न विद्युः पौरा माम् तथा कुरु समाहितः ॥२-४६-३१॥


###Slōka 32 / श्लोक ३२###


    रामस्य वचनम् श्रुत्वा तथा चक्रे स सारथिः ।
    प्रत्यागम्य च रामस्य स्यन्दनम् प्रत्यवेदयत् ॥२-४६-३२॥


###Slōka 33 / श्लोक ३३###


    तौ सम्प्रयुक्तम् तु रथम् समासित्थौ ।
    तदा ससीतौ रघवम्शवर्धनौ ।प्रचोदयामास ततस्तुरम्गमान् ।स सारथिर्येन पथा तपोवनम् ॥२-४६-३३॥


###Slōka 34 / श्लोक ३४###


    ततः समास्थाय रथम् महारथःससारथिर्धाशरथिर्वनम् ययौ ।
    उदङ्मुखम् तम् तु रथम् चकार स ।प्रयाणमाङ्गश्यनिवितदर्शनात् ॥२-४६-३४॥


