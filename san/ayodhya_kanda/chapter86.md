अयोध्याकाण्डम्
===============================


## Chapter 86  / सर्गः ८६##


###Slōka 1###


    आचचक्षे अथ सद्भावम् लक्ष्मणस्य महात्मनः ।
    भरताय अप्रमेयाय गुहो गहन गोचरः ॥२-८६-१॥


###Slōka 2###


    तम् जाग्रतम् गुणैर् युक्तम् वर चाप इषु धारिणम् ।
    भ्रातृ गुप्त्य् अर्थम् अत्यन्तम् अहम् लक्ष्मणम् अब्रवम् ॥२-८६-२॥


###Slōka 3###


    इयम् तात सुखा शय्या त्वद् अर्थम् उपकल्पिता ।
    प्रत्याश्वसिहि शेष्व अस्याम् सुखम् राघव नन्दन ॥२-८६-३॥


###Slōka 4###


    उचितो अयम् जनः सर्वे दुह्खानाम् त्वम् सुख उचितः ।
    धर्म आत्ममः तस्य गुप्त्य् अर्थम् जागरिष्यामहे वयम् ॥२-८६-४॥


###Slōka 5###


    न हि रामात् प्रियतरो मम अस्ति भुवि कश्चन ।
    मा उत्सुको भूर् ब्रवीम्य् एतद् अप्य् असत्यम् तव अग्रतः ॥२-८६-५॥


###Slōka 6###


    अस्य प्रसादाद् आशम्से लोके अस्मिन् सुमहद् यशः ।
    धर्म अवाप्तिम् च विपुलाम् अर्थ अवाप्तिम् च केवलाम् ॥२-८६-६॥


###Slōka 7###


    सो अहम् प्रिय सखम् रामम् शयानम् सह सीतया ।
    रक्षिष्यामि धनुष् पाणिः सर्वैः स्वैर् ज्नातिभिः सह ॥२-८६-७॥


###Slōka 8###


    न हि मे अविदितम् किम्चिद् वने अस्मिमः चरतः सदा ।
    चतुर् अन्गम् ह्य् अपि बलम् प्रसहेम वयम् युधि ॥२-८६-८॥


###Slōka 9###


    एवम् अस्माभिर् उक्तेन लक्ष्मणेन महात्मना ।
    अनुनीता वयम् सर्वे धर्मम् एव अनुपश्यता ॥२-८६-९॥


###Slōka 10###


    कथम् दाशरथौ भूमौ शयाने सह सीतया ।
    शक्या निद्रा मया लब्धुम् जीवितम् वा सुखानि वा ॥२-८६-१०॥


###Slōka 11###


    यो न देव असुरैः सर्वैः शक्यः प्रसहितुम् युधि ।
    तम् पश्य गुह सम्विष्टम् तृणेषु सह सीतया ॥२-८६-११॥


###Slōka 12###


    महता तपसा लब्धो विविधैः च परिश्रमैः ।
    एको दशरथस्य एष पुत्रः सदृश लक्षणः ॥२-८६-१२॥


###Slōka 13###


    अस्मिन् प्रव्राजिते राजा न चिरम् वर्तयिष्यति ।
    विधवा मेदिनी नूनम् क्षिप्रम् एव भविष्यति ॥२-८६-१३॥


###Slōka 14###


    विनद्य सुमहा नादम् श्रमेण उपरताः स्त्रियः ।
    निर्घोष उपरतम् नूनम् अद्य राज निवेशनम् ॥२-८६-१४॥


###Slōka 15###


    कौसल्या चैव राजा च तथा एव जननी मम ।
    न आशम्से यदि ते सर्वे जीवेयुः शर्वरीम् इमाम् ॥२-८६-१५॥


###Slōka 16###


    जीवेद् अपि हि मे माता शत्रुघ्नस्य अन्ववेक्षया ।
    दुह्खिता या तु कौसल्या वीरसूर् विनशिष्यति ॥२-८६-१६॥


###Slōka 17###


    अतिक्रान्तम् अतिक्रान्तम् अनवाप्य मनो रथम् ।
    राज्ये रामम् अनिक्षिप्य पिता मे विनशिष्यति ॥२-८६-१७॥


###Slōka 18###


    सिद्ध अर्थाः पितरम् वृत्तम् तस्मिन् काले ह्य् उपस्थिते ।
    प्रेत कार्येषु सर्वेषु सम्स्करिष्यन्ति भूमिपम् ॥२-८६-१८॥


###Slōka 19###


    रम्य चत्वर सम्स्थानाम् सुविभक्त महा पथाम् ।
    हर्म्य प्रासाद सम्पन्नाम् सर्व रत्न विभूषिताम् ॥२-८६-१९॥


###Slōka 20###


    गज अश्व रथ सम्बाधाम् तूर्य नाद विनादिताम् ।
    सर्व कल्याण सम्पूर्णाम् हृष्ट पुष्ट जन आकुलाम् ॥२-८६-२०॥


###Slōka 21###


    आराम उद्यान सम्पूर्णाम् समाज उत्सव शालिनीम् ।
    सुखिता विचरिष्यन्ति राज धानीम् पितुर् मम ॥२-८६-२१॥


###Slōka 22###


    अपि सत्य प्रतिज्नेन सार्धम् कुशलिना वयम् ।
    निवृत्ते समये ह्य् अस्मिन् सुखिताः प्रविशेमहि ॥२-८६-२२॥


###Slōka 23###


    परिदेवयमानस्य तस्य एवम् सुमहात्मनः ।
    तिष्ठतो राज पुत्रस्य शर्वरी सा अत्यवर्तत ॥२-८६-२३॥


###Slōka 24###


    प्रभाते विमले सूर्ये कारयित्वा जटा उभौ ।
    अस्मिन् भागीरथी तीरे सुखम् सम्तारितौ मया ॥२-८६-२४॥


###Slōka 25###


    जटा धरौ तौ द्रुम चीर वाससौ ।
    महा बलौ कुन्जर यूथप उपमौ ।वर इषु चाप असि धरौ परम् तपौ ।व्यवेक्षमाणौ सह सीतया गतौ ॥२-८६-२५॥


