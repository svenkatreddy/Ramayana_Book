अयोध्याकाण्डम्
===============================


## Chapter 74  / सर्गः ७४##


###Slōka 1###


    ताम् तथा गर्हयित्वा तु मातरम् भरतः तदा ।
    रोषेण महता आविष्टः पुनर् एव अब्रवीद् वचः ॥२-७४-१॥


###Slōka 2###


    राज्यात् भ्रम्शस्व कैकेयि नृशम्से दुष्ट चारिणि ।
    परित्यक्ता च धर्मेण मा मृतम् रुदती भव ॥२-७४-२॥


###Slōka 3###


    किम् नु ते अदूषयद् राजा रामः वा भृश धार्मिकः ।
    ययोः मृत्युर् विवासः च त्वत् कृते तुल्यम् आगतौ ॥२-७४-३॥


###Slōka 4###


    भ्रूणहत्याम् असि प्राप्ता कुलस्य अस्य विनाशनात् ।
    कैकेयि नरकम् गच्च मा च भर्तुः सलोकताम् ॥२-७४-४॥


###Slōka 5###


    यत्त्वया हीदृशम् पापम् कृतम् घोरेण कर्मणा ।
    सर्वलोकप्रियम् हित्वा ममाप्यापादितम् भयम् ॥२-७४-५॥


###Slōka 6###


    त्वत् कृते मे पिता वृत्तः रामः च अरण्यम् आश्रितः ।
    अयशो जीव लोके च त्वया अहम् प्रतिपादितः ॥२-७४-६॥


###Slōka 7###


    मातृ रूपे मम अमित्रे नृशम्से राज्य कामुके ।
    न ते अहम् अभिभाष्यो अस्मि दुर्वृत्ते पति घातिनि ॥२-७४-७॥


###Slōka 8###


    कौसल्या च सुमित्रा च याः च अन्या मम मातरः ।
    दुह्खेन महता आविष्टाः त्वाम् प्राप्य कुल दूषिणीम् ॥२-७४-८॥


###Slōka 9###


    न त्वम् अश्व पतेः कन्या धर्म राजस्य धीमतः ।
    राक्षसी तत्र जाता असि कुल प्रध्वम्सिनी पितुः ॥२-७४-९॥


###Slōka 10###


    यत् त्वया धार्मिको रामः नित्यम् सत्य परायणः ।
    वनम् प्रस्थापितः दुह्खात् पिता च त्रिदिवम् गतः ॥२-७४-१०॥


###Slōka 11###


    यत् प्रधाना असि तत् पापम् मयि पित्रा विना कृते ।
    भ्रातृभ्याम् च परित्यक्ते सर्व लोकस्य च अप्रिये ॥२-७४-११॥


###Slōka 12###


    कौसल्याम् धर्म सम्युक्ताम् वियुक्ताम् पाप निश्चये ।
    कृत्वा कम् प्राप्स्यसे तु अद्य लोकम् निरय गामिनी ॥२-७४-१२॥


###Slōka 13###


    किम् न अवबुध्यसे क्रूरे नियतम् बन्धु सम्श्रयम् ।
    ज्येष्ठम् पितृ समम् रामम् कौसल्याय आत्म सम्भवम् ॥२-७४-१३॥


###Slōka 14###


    अन्ग प्रत्यन्गजः पुत्रः हृदयाच् च अपि जायते ।
    तस्मात् प्रियतरः मातुः प्रियत्वान् न तु बान्धवः ॥२-७४-१४॥


###Slōka 15###


    अन्यदा किल धर्मज्ञा सुरभिः सुर सम्मता ।
    वहमानौ ददर्श उर्व्याम् पुत्रौ विगत चेतसौ ॥२-७४-१५॥


###Slōka 16###


    ताव् अर्ध दिवसे श्रान्तौ दृष्ट्वा पुत्रौ मही तले ।
    रुरोद पुत्र शोकेन बाष्प पर्याकुल ईक्षणा ॥२-७४-१६॥


###Slōka 17###


    अधस्तात् व्रजतः तस्याः सुर राज्ञो महात्मनः ।
    बिन्दवः पतिता गात्रे सूक्ष्माः सुरभि गन्धिनः ॥२-७४-१७॥


###Slōka 18###


    इन्द्रोऽप्यश्रुनिपातम् तम् स्वगात्रे पुण्यगन्धिनम् ।
    सुरभिम् मन्यते दृष्ट्वा भूयसीम् ताम् सुरेश्वरः ॥२-७४-१८॥


###Slōka 19###


    निरीक्समाणः शक्रस्ताम् ददर्श सुरभिम् स्थिताम् ।
    आकाशे विष्ठिताम् दीनाम् रुदतीम् भृशदुःखिताम् ॥२-७४-१९॥


###Slōka 20###


    ताम् दृष्ट्वा शोक सम्तप्ताम् वज्र पाणिर् यशस्विनीम् ।
    इन्द्रः प्रान्जलिर् उद्विग्नः सुर राजो अब्रवीद् वचः ॥२-७४-२०॥


###Slōka 21###


    भयम् कच्चिन् न च अस्मासु कुतश्चित् विद्यते महत् ।
    कुतः निमित्तः शोकः ते ब्रूहि सर्व हित एषिणि ॥२-७४-२१॥


###Slōka 22###


    एवम् उक्ता तु सुरभिः सुर राजेन धीमता ।
    पत्युवाच ततः धीरा वाक्यम् वाक्य विशारदा ॥२-७४-२२॥


###Slōka 23###


    शान्तम् पातम् न वः किम्चित् कुतश्चित् अमर अधिप ।
    अहम् तु मग्नौ शोचामि स्व पुत्रौ विषमे स्थितौ ॥२-७४-२३॥


###Slōka 24###


    एतौ दृष्ट्वा कृषौ दीनौ सूर्य रश्मि प्रतापिनौ ।
    अर्ध्यमानौ बली वर्दौ कर्षकेण सुर अधिप ॥२-७४-२४॥


###Slōka 25###


    मम कायात् प्रसूतौ हि दुह्खितौ भार पीडितौ ।
    यौ दृष्ट्वा परितप्ये अहम् न अस्ति पुत्र समः प्रियः ॥२-७४-२५॥


###Slōka 26###


    यस्याः पुत्र सहस्त्रैस्तु कृत्स्नम् व्याप्तमिदम् जगत् ।
    ताम् दृष्ट्वा रुदतीम् शक्रो न सुतान्मन्यते परम् ॥२-७४-२६॥


###Slōka 27###


    सदाऽप्रतिमवृत्ताया लोकधारणकाम्यया ।
    श्रीमत्या गुणनित्यायाः स्वभावपरिचेष्टया ॥२-७४-२७॥


###Slōka 28###


    यस्याः पुत्रसहस्राणि सापि शोचै कामधुक् ।
    किम् पुनर् या विना रामम् कौसल्या वर्तयिष्यति ॥२-७४-२८॥


###Slōka 29###


    एक पुत्रा च साध्वी च विवत्सा इयम् त्वया कृता ।
    तस्मात् त्वम् सततम् दुह्खम् प्रेत्य च इह च लप्स्यसे ॥२-७४-२९॥


###Slōka 30###


    अहम् हि अपचितिम् भ्रातुः पितुः च सकलाम् इमाम् ।
    वर्धनम् यशसः च अपि करिष्यामि न सम्शयः ॥२-७४-३०॥


###Slōka 31###


    आनाययित्वा तनयम् कौसल्याया महा द्युतिम् ।
    स्वयम् एव प्रवेक्ष्यामि वनम् मुनि निषेवितम् ॥२-७४-३१॥


###Slōka 32###


    न ह्यहम् पापसम्कल्पे पापे पापम् त्वया कृतम् ।
    शक्तो धारयितुम् पौरैरश्रुकण्ठै र्निरीक्षितः ॥२-७४-३२॥


###Slōka 33###


    सा त्वमग्निम् प्रविश वा स्वयम् वा दण्डकान्विश ।
    रज्जुम् बधान वा कण्ठे न हि तेऽन्यत्परायणम् ॥२-७४-३३॥


###Slōka 34###


    अहमप्यवनिम् प्राप्ते रामे सत्यपराक्रमे ।
    कृतकृत्यो भविष्यामि विप्रवासितकल्मषः ॥२-७४-३४॥


###Slōka 35###


    इति नागैव अरण्ये तोमर अन्कुश चोदितः ।
    पपात भुवि सम्क्रुद्धो निह्श्वसन्न् इव पन्नगः ॥२-७४-३५॥


###Slōka 36###


    सम्रक्त नेत्रः शिथिल अम्बरः तदा ।
    विधूत सर्व आभरणः परम्तपः ।बभूव भूमौ पतितः नृप आत्मजः ।शची पतेः केतुर् इव उत्सव क्षये ॥२-७४-३६॥


