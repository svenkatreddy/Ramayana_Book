अयोध्याकाण्डम्
===============================


## Chapter 53  / सर्गः ५३##


###Slōka 1###


    स तम् वृक्षम् समासाद्य सम्ध्याम् अन्वास्य पश्चिमाम् ।
    रामः रमयताम् श्रेष्ठैति ह उवाच लक्ष्मणम् ॥२-५३-१॥


###Slōka 2###


    अद्य इयम् प्रथमा रात्रिर् याता जन पदात् बहिः ।
    या सुमन्त्रेण रहिता ताम् न उत्कण्ठितुम् अर्हसि ॥२-५३-२॥


###Slōka 3###


    जागर्तव्यम् अतन्द्रिभ्याम् अद्य प्रभृति रात्रिषु ।
    योग क्षेमः हि सीताया वर्तते लक्ष्मण आवयोह् ॥२-५३-३॥


###Slōka 4###


    रात्रिम् कथम्चित् एव इमाम् सौमित्रे वर्तयामहे ।
    उपावर्तामहे भूमाव् आस्तीर्य स्वयम् आर्जितैः ॥२-५३-४॥


###Slōka 5###


    स तु सम्विश्य मेदिन्याम् महा अर्ह शयन उचितः ।
    इमाः सौमित्रये रामः व्याजहार कथाः शुभाः ॥२-५३-५॥


###Slōka 6###


    ध्रुवम् अद्य महा राजो दुह्खम् स्वपिति लक्ष्मण ।
    कृत कामा तु कैकेयी तुष्टा भवितुम् अर्हति ॥२-५३-६॥


###Slōka 7###


    सा हि देवी महा राजम् कैकेयी राज्य कारणात् ।
    अपि न च्यावयेत् प्राणान् दृष्ट्वा भरतम् आगतम् ॥२-५३-७॥


###Slōka 8###


    अनाथः चैव वृद्धः च मया चैव विनाकृतः ।
    किम् करिष्यति काम आत्मा कैकेय्या वशम् आगतः ॥२-५३-८॥


###Slōka 9###


    इदम् व्यसनम् आलोक्य राज्ञः च मति विभ्रमम् ।
    कामएव अर्ध धर्माभ्याम् गरीयान् इति मे मतिः ॥२-५३-९॥


###Slōka 10###


    को हि अविद्वान् अपि पुमान् प्रमदायाः कृते त्यजेत् ।
    चन्द अनुवर्तिनम् पुत्रम् तातः माम् इव लक्ष्मण ॥२-५३-१०॥


###Slōka 11###


    सुखी बत सभार्यः च भरतः केकयी सुतः ।
    मुदितान् कोसलान् एको यो भोक्ष्यति अधिराजवत् ॥२-५३-११॥


###Slōka 12###


    स हि सर्वस्य राज्यस्य मुखम् एकम् भविष्यति ।
    ताते च वयसा अतीते मयि च अरण्यम् आश्रिते ॥२-५३-१२॥


###Slōka 13###


    अर्थ धर्मौ परित्यज्य यः कामम् अनुवर्तते ।
    एवम् आपद्यते क्षिप्रम् राजा दशरथो यथा ॥२-५३-१३॥


###Slōka 14###


    मन्ये दशरथ अन्ताय मम प्रव्राजनाय च ।
    कैकेयी सौम्य सम्प्राप्ता राज्याय भरतस्य च ॥२-५३-१४॥


###Slōka 15###


    अपि इदानीम् न कैकेयी सौभाग्य मद मोहिता ।
    कौसल्याम् च सुमित्राम् च सम्प्रबाधेत मत् कृते ॥२-५३-१५॥


###Slōka 16###


    मा स्म मत् कारणात् देवी सुमित्रा दुह्खम् आवसेत् ।
    अयोध्याम् इतएव त्वम् काले प्रविश लक्ष्मण ॥२-५३-१६॥


###Slōka 17###


    अहम् एको गमिष्यामि सीतया सह दण्डकान् ।
    अनाथाया हि नाथः त्वम् कौसल्याया भविष्यसि ॥२-५३-१७॥


###Slōka 18###


    क्षुद्र कर्मा हि कैकेयी द्वेषात् अन्याय्यम् आचरेत् ।
    परिदद्या हि धर्मज्ञे भरते मम मातरम् ॥२-५३-१८॥


###Slōka 19###


    नूनम् जाति अन्तरे कस्मिम्स् स्त्रियः पुत्रैः वियोजिताः ।
    जनन्या मम सौमित्रे तत् अपि एतत् उपस्थितम् ॥२-५३-१९॥


###Slōka 20###


    मया हि चिर पुष्टेन दुह्ख सम्वर्धितेन च ।
    विप्रायुज्यत कौसल्या फल काले धिग् अस्तु माम् ॥२-५३-२०॥


###Slōka 21###


    मा स्म सीमन्तिनी काचिज् जनयेत् पुत्रम् ईदृशम् ।
    सौमित्रे यो अहम् अम्बाया दद्मि शोकम् अनन्तकम् ॥२-५३-२१॥


###Slōka 22###


    मन्ये प्रीति विशिष्टा सा मत्तः लक्ष्मण सारिका ।
    यस्याः तत् श्रूयते वाक्यम् शुक पादम् अरेर् दश ॥२-५३-२२॥


###Slōka 23###


    शोचन्त्याः च अल्प भाग्याया न किम्चित् उपकुर्वता ।
    पुर्त्रेण किम् अपुत्राया मया कार्यम् अरिम् दम ॥२-५३-२३॥


###Slōka 24###


    अल्प भाग्या हि मे माता कौसल्या रहिता मया ।
    शेते परम दुह्ख आर्ता पतिता शोक सागरे ॥२-५३-२४॥


###Slōka 25###


    एको हि अहम् अयोध्याम् च पृथिवीम् च अपि लक्ष्मण ।
    तरेयम् इषुभिः क्रुद्धो ननु वीर्यम् अकारणम् ॥२-५३-२५॥


###Slōka 26###


    अधर्म भय भीतः च पर लोकस्य च अनघ ।
    तेन लक्ष्मण न अद्य अहम् आत्मानम् अभिषेचये ॥२-५३-२६॥


###Slōka 27###


    एतत् अन्यच् च करुणम् विलप्य विजने बहु ।
    अश्रु पूर्ण मुखो रामः निशि तूष्णीम् उपाविशत् ॥२-५३-२७॥


###Slōka 28###


    विलप्य उपरतम् रामम् गत अर्चिषम् इव अनलम् ।
    समुद्रम् इव निर्वेगम् आश्वासयत लक्ष्मणः ॥२-५३-२८॥


###Slōka 29###


    ध्रुवम् अद्य पुरी रामायोध्या युधिनाम् वर ।
    निष्प्रभा त्वयि निष्क्रान्ते गत चन्द्रा इव शर्वरी ॥२-५३-२९॥


###Slōka 30###


    न एतत् औपयिकम् राम यद् इदम् परितप्यसे ।
    विषादयसि सीताम् च माम् चैव पुरुष ऋषभ ॥२-५३-३०॥


###Slōka 31###


    न च सीता त्वया हीना न च अहम् अपि राघव ।
    मुहूर्तम् अपि जीवावो जलान् मत्स्याव् इव उद्धृतौ ॥२-५३-३१॥


###Slōka 32###


    न हि तातम् न शत्रुघ्नम् न सुमित्राम् परम् तप ।
    द्रष्टुम् इच्चेयम् अद्य अहम् स्वर्गम् वा अपि त्वया विना ॥२-५३-३२॥


###Slōka 33###


    ततस्तत्र सुखासीने नातिदूरे निरीक्ष्य ताम् ।
    न्यग्रोधे सुकृताम् शय्याम् भेजाते धर्मवत्सलौ ॥२-५३-३३॥


###Slōka 34###


    स लक्ष्मणस्य उत्तम पुष्कलम् वचो ।
    निशम्य च एवम् वन वासम् आदरात् ।समाः समस्ता विदधे परम् तपः ।प्रपद्य धर्मम् सुचिराय राघवः ॥२-५३-३४॥


###Slōka 35###


    ततस्तु तस्मिन् विजने वने तदा ।
    महाबलौ राघववम्शवर्धनौ ।न तौ भयम् सम्भ्रममभ्युपेयतु ।र्यथैव सिम्हौ गिरिसानुगोचरौ ॥२-५३-३५॥


