बालकाण्डम्
===============================


## Chapter 8  / सर्गः ८##


###Slōka 1###


    तस्य च एवम् प्रभावस्य धर्मज्ञस्य महात्मनः ।
    सुतार्थम् तप्य मानस्य न असीत् वंशकरः सुतः ॥१-८-१॥


###Slōka 2###


    चिन्तयानस्य तस्य एवम् बुद्धिः आसीन् महात्मनः ।
    सुतार्थम् वाजिमेधेन किम् अर्थम् न यजामि अहम् ॥१-८-२॥


###Slōka 3###


    स निश्चिताम् मतिम् कृत्वा यष्टव्यम् इति बुद्धिमान् ।
    मंत्रिभिः सह धर्मात्मा सर्वैः अपि कृत आत्मभिः ॥१-८-३॥


###Slōka 4###


    ततोऽब्रवीत् महातेजाः सुमंत्रम् मंत्रि सत्तमम् ।
    शीघ्रम् आनय मे सर्वान् गुरून् तान् स पुरोहितान् ॥१-८-४॥


###Slōka 5###


    ततः सुमंत्रः त्वरितम् गत्वा त्वरित विक्रमः ।
    सम् आनयत् स तान् सर्वान् समस्तान् वेद पारगान् ॥१-८-५॥


###Slōka 6###


    सुयज्ञम् वामदेवम् च जाबालिम् अथ काश्यपम् ।
    पुरोहितम् वशिष्ठम् च ये च अपि अन्ये द्विजोत्तमाः ॥१-८-६॥


###Slōka 7###


    तान् पूजयित्वा धर्मात्मा राजा दशरथः तदा ।
    इदम् धर्म अर्थ सहितम् श्लक्ष्णम् वचनम् अब्रवीत् ॥१-८-७॥


###Slōka 8###


    मम लालस्य मानस्य सुतार्थम् नास्ति वै सुखम् ।
    तदर्थम् हयमेधेन यक्ष्ह्यामि इति मतिर् मम ॥१-८-८॥


###Slōka 9###


    तत् अहम् यष्टुम् इच्छमि शास्त्र दृष्टेन कर्मणा ।
    कथम् प्राप्स्यामि अहम् कामम् बुद्धिः अत्र विचिन्त्यताम् ॥१-८-९॥


###Slōka 10###


    ततः साधु इति तद्वाक्यम् ब्राह्मणाः प्रत्यपूजयन् ।
    वशिष्ठ प्रमुखाः सर्वे पार्थिवस्य मुखेरितम् ॥१-८-१०॥


###Slōka 11###


    ऊचुः च परम प्रीताः सर्वे दशरथम् वचः ।
    संभाराः संभ्रियंताम् ते तुरगः च विमुच्यताम् ॥१-८-११॥


###Slōka 12###


    सरय्वाः च उत्तरे तीरे यज्ञ भूमिर् विधीयताम् ।
    सर्वथा प्राप्स्यसे पुत्रान् अभिप्रेतान् च पार्थिव ॥१-८-१२॥


###Slōka 13###


    यस्य ते धर्मिकी बुद्धिः इयम् पुत्रार्थम् आगता ।
    ततः तुष्टोऽभवत् राजा श्रुत्वा तद् द्विज भाषितम् ॥१-८-१३॥


###Slōka 14###


    अमात्यान् अब्रवीत् राजा हर्ष पर्याकुल लोचन ।
    संभाराः संभ्रियंताम् मे गुरूणाम् वचनात् इह ॥१-८-१४॥


###Slōka 15###


    समर्थ अधिष्ठितः च अश्वः सः उपाध्यायो विमुच्यताम् ।
    सरय्वाः च उत्तरे तीरे यज्ञ भूमिर् विधीयताम् ॥१-८-१५॥


###Slōka 16###


    शान्तयः च अपि वर्धन्ताम् यथा कल्पम् यथा विधि ।
    शक्यः प्राप्तुम् अयम् यज्ञः सर्वेण अपि महीक्षिता ॥१-८-१६॥


###Slōka 17###


    न अपराथो भवेत् कष्टो यदि अस्मिन् क्रतु सत्तमे ।
    च्छिद्रम् हि मृगयन्ते स्म विद्वांसो ब्रह्म राक्षसाः ॥१-८-१७॥


###Slōka 18###


    विधि हीनस्य यज्ञस्य सद्यः कर्ता विनश्यति ।
    तद्यथा विधि पूर्वम् मे क्रतुरेष समाप्यते ॥१-८-१८॥


###Slōka 19###


    तथा विधानम् क्रियताम् समर्थाः साधनेषु इति ।
    तथा इति च अब्रुवन् सर्वे मंत्रिणः प्रतिपूजिता ॥१-८-१९॥


###Slōka 20###


    पार्थिवेन्द्रस्य तद् वाक्यम् यथा पूर्वम् निशम्य ते ।
    तथा द्विजाः ते धर्मज्ञा वर्थयतो नृपोत्तमम् ॥१-८-२०॥


###Slōka 21###


    अनुज्ञाताः ततः सर्वे पुनर् जग्मुर् यथा आगतम् ।
    विसर्जयित्वा तान् विप्रान् सचिवान् इदम् अब्रवीत् ॥१-८-२१॥


###Slōka 22###


    ऋत्विग्भिः उपसंदिष्टो यथावत् क्रतुर् आप्यताम् ।
    इति उक्त्वा नृप शार्दूलः सचिवान् समुपस्थितान् ॥१-८-२२॥


###Slōka 23###


    विसर्जयित्वा स्वम् वेश्म प्रविवेश महामतिः ।
    ततः स गत्वा ताः पत्नीर् नरेन्द्रो हृदयंगमाः ॥१-८-२३॥


###Slōka 24###


    उवाच दीक्षाम् विशत यक्षेऽहम् सुत कारणात् ।
    तासाम् तेन अति कान्तेन वचनेन सुवर्चसाम् ।मुख पद्मान् अशोभन्त पद्मानीव हिमात्यये ॥१-८-२४॥


