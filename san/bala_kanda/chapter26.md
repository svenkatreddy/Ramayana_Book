बालकाण्डम्
===============================


## Chapter 26  / सर्गः २६##


###Slōka 1 / श्लोक १###


    मुनेर् वचनम् अक्लीबम् श्रुत्वा नरवरात्मजः ।
    राघवः प्राञ्जलिः भूत्वा प्रत्युवाच दृढव्रतः ॥१-२६-१॥


###Slōka 2 / श्लोक २###


    पितुर् वचन निर्देशात् पितुर् वचन गौरवात् ।
    वचनम् कौशिकस्य इति कर्तव्यम् अविशङ्कया ॥१-२६-२॥


###Slōka 3 / श्लोक ३###


    अनुशिष्टो अस्मि अयोध्यायाम् गुरु मध्ये महात्मना ।
    पित्रा दशरथेन अहम् न अवज्ञेयम् च तद् वचः ॥१-२६-३॥


###Slōka 4 / श्लोक ४###


    सोऽहम् पितुर्वचः श्रुत्वा शासनाद् ब्रह्म वादिनः ।
    करिष्यामि न संदेहः ताटका वधम् उत्तमम् ॥१-२६-४॥


###Slōka 5 / श्लोक ५###


    गो ब्राह्मण हितार्थाय देशस्य च हिताय च ।
    तव चैव अप्रमेयस्य वचनम् कर्तुम् उद्यतः ॥१-२६-५॥


###Slōka 6 / श्लोक ६###


    एवम् उक्त्वा धनुर्मध्ये बध्वा मुष्टिम् अरिन्दमः ।
    ज्या घोषम् अकरोत् तीव्रम् दिशः शब्देन नादयन् ॥१-२६-६॥


###Slōka 7 / श्लोक ७###


    तेन शब्देन वित्रस्ताः ताटका वन वासिनः ।
    ताटका च सुसंक्रुद्धा तेन शब्देन मोहिता ॥१-२६-७॥


###Slōka 8 / श्लोक ८###


    तम् शब्दम् अभिनिध्याय राक्षसी क्रोध मूर्चिता ।
    श्रुत्वा च अभ्यद्रवत् क्रुद्धा यत्र शब्दो विनिस्सृतः ॥१-२६-८॥


###Slōka 9 / श्लोक ९###


    ताम् दृष्ट्वा राघवः क्रुद्धाम् विकृताम् विकृत आननाम् ।
    प्रमाणेन अति वृद्धाम् च लक्ष्मणम् सोऽभ्यभाषत ॥१-२६-९॥


###Slōka 10 / श्लोक १०###


    पश्य लक्ष्मण यक्षिण्या भैरवम् दारुणम् वपुः ।
    भिद्येरन् दर्शनात् अस्या भीरूणाम् हृदयानि च ॥१-२६-१०॥


###Slōka 11 / श्लोक ११###


    एताम् पश्य दुराधर्षाम् माया बल समन्विताम् ।
    विनिवृत्ताम् करोमि अद्य हृत कर्णाग्र नासिकाम् ॥१-२६-११॥


###Slōka 12 / श्लोक १२###


    न हि एनाम् उत्सहे हन्तुम् स्त्री स्वभावेन रक्षिताम् ।
    वीर्यम् च अस्या गतिम् च एव हन्यताम् इति मे मतिः ॥१-२६-१२॥


###Slōka 13 / श्लोक १३###


    एवम् ब्रुवाणे रामे तु ताटका क्रोध मूर्छिता ।
    उद्यम्य बाहूम् गर्जन्ती रामम् एव अभ्यधावत ॥१-२६-१३॥


###Slōka 14 / श्लोक १४###


    विश्वामित्रस्तु ब्रह्मर्षिः हुंकारेणा अभिभर्त्स्य ताम् ।
    स्वस्ति राघवयोः अस्तु जयम् च एव अभ्यभाषत ॥१-२६-१४॥


###Slōka 15 / श्लोक १५###


    उद् धुन्वाना रजो घोरम् ताटका राघवौ उभौ ।
    रजो मेघेन महता मुहूर्तम् सा व्यमोहयत् ॥१-२६-१५॥


###Slōka 16 / श्लोक १६###


    ततो मायाम् समास्थाय शिला वर्षेण राघवौ ।
    अवाकिरत् सुमहता ततः चुक्रोध राघवः ॥१-२६-१६॥


###Slōka 17 / श्लोक १७###


    शिला वर्षम् महत् तस्याः शर वर्षेण राघवः ।
    प्रतिवार्यो अपधावन्त्याः करौ चिच्छेद पत्रिभिः ॥१-२६-१७॥


###Slōka 18 / श्लोक १८###


    ततः च्छिन्न भुजाम् श्रान्ताम् अभ्याशे परिगर्जतीम् ।
    सौमित्रिः अकरोत् क्रोधात् हृत कर्णाग्र नासिकाम् ॥१-२६-१८॥


###Slōka 19 / श्लोक १९###


    काम रूपधरा सा तु कृत्वा रूपाणि अनेकशः ।
    अन्तर्धानम् गता यक्षी मोहयन्ति स्व मायया ॥१-२६-१९॥


###Slōka 20 / श्लोक २०###


    अश्म वर्षम् विमुंचन्ती भैरवम् विचचार सा।
    ततः तौ अश्म वर्षेण कीर्यमाणौ समन्ततः ॥१-२६-२०॥


###Slōka 21 / श्लोक २१###


    दृष्ट्वा गाधि सुतः श्रीईमान् इदम् वचनम् अब्रवीत् ।
    अलम् ते घृणया राम पापा एषा दुष्ट चारिणी ॥१-२६-२१॥


###Slōka 22 / श्लोक २२###


    यज्ञ विघ्न करी यक्षी पुरा वर्धेत मायया ।
    वध्यताम् तावत् एव एषा पुरा संध्या प्रवर्तते ॥१-२६-२२॥


###Slōka 23 / श्लोक २३###


    रक्षांसि संध्या काले तु दुर्धर्षाणि भवन्ति हि ।
    इति उक्तः स तु ताम् यक्षीम् अश्म वृष्ट्या अभिवर्षणीम् ॥१-२६-२३॥


###Slōka 24 / श्लोक २४###


    दर्शयन् शब्द वेधित्वम् ताम् रुरोध स सायकैः ।
    सा रुद्धा बाण जालेन माया बल समन्विता ॥१-२६-२४॥


###Slōka 25 / श्लोक २५###


    अभि दुद्राव काकुत्स्थम् लक्षमणम् च विनेषुदी।
    ताम् आपतन्तीम् वेगेन विक्रान्ताम् अशनीम् इव ॥१-२६-२५॥


###Slōka 26 / श्लोक २६###


    शरेण उरसि विव्याध सा पपात ममार च ।
    ताम् हताम् भीम संकाशाम् दृष्ट्वा सुरपतिः तदा ॥१-२६-२६॥


###Slōka 27 / श्लोक २७###


    साधु साध्विति काकुत्स्थम् सुराः च अपि अभिपूजयन् ।
    उवाच परम प्रीतः सहस्राक्षः पुरन्दरः ॥१-२६-२७॥


###Slōka 28 / श्लोक २८###


    सुराः च सर्वे संहृष्टा विश्वामित्रम् अथ अब्रुवन् ।
    मुने कौशिक भद्रम् ते सह इन्द्राः सर्वे मरुद् गणाः ॥१-२६-२८॥


###Slōka 29 / श्लोक २९###


    तोषिताः कर्मणा अनेन स्नेहम् दर्शय राघवे ।
    प्रजापतेः कृशाश्वस्य पुत्रान् सत्य पराक्रमान् ॥१-२६-२९॥


###Slōka 30 / श्लोक ३०###


    तपो बल भृतो ब्रह्मन् राघवाय निवेदय ।
    पात्रभूतः च ते ब्रह्मन् तव अनुगमने रतः ॥१-२६-३०॥


###Slōka 31 / श्लोक ३१###


    कर्तव्यम् सुमहत् कर्म सुराणाम् राज सूनुना ।
    एवम् उक्त्वा सुराः सर्वे जग्मुर् हृष्टा विहायसम् ॥१-२६-३१॥


###Slōka 32 / श्लोक ३२###


    विश्वामित्रम् पूजयन् ततः संध्या प्रवर्तते ।
    ततो मुनिवरः प्रीतः ताटका वध तोषितः ॥१-२६-३२॥


###Slōka 33 / श्लोक ३३###


    मूर्ध्नि रामम् उपाघ्राय इदम् वचनम् अब्रवीत् ।
    इह अद्य रजनीम् राम वसाम शुभ दर्शन ॥१-२६-३३॥


###Slōka 34 / श्लोक ३४###


    श्वः प्रभाते गमिष्यामः तद् आश्रम पदम् मम ।
    विश्वामित्रः वचः श्रुत्वा हृष्टो दशरधात्मजः ॥१-२६-३४॥


###Slōka 35 / श्लोक ३५###


    उवास रजनीम् तत्र ताटकाया वने सुखम् ।
    मुक्त शापम् वनम् तत् च तस्मिन् एव तत् आहनि ।रमणीयम् विबभ्राज यथा चैत्र रथम् वनम् ॥१-२६-३५॥


###Slōka 36 / श्लोक ३६###


    निहत्य ताम् यक्ष सुताम् स रामःप्रशस्यमानः सुर सिद्ध सन्घैः ।
    उवास तस्मिन् मुनिना सह एवप्रभात वेलाम् प्रति बोध्यमानः ॥१-२६-३६॥


