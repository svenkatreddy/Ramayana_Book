बालकाण्डम्
===============================


## Chapter 71  / सर्गः ७१##


###Slōka 1###


    एवम् ब्रुवाणम् जनकः प्रत्युवाच कृतांजलिः ।
    श्रोतुम् अर्हसि भद्रम् ते कुलम् नः परिकीर्तितम् ॥१-७१-१॥


###Slōka 2###


    प्रदाने हि मुनि श्रेष्ठ कुलम् निरवशेषतः ।
    वक्तव्यम् कुल जातेन तन् निबोध महामुने ॥१-७१-२॥


###Slōka 3###


    राजा अभूत् त्रिषु लोकेषु विश्रुतः स्वेन कर्मणा ।
    निमिः परम धर्मात्मा सर्व सत्त्ववताम् वरः ॥१-७१-३॥


###Slōka 4###


    तस्य पुत्रो मिथिः नाम जनको मिथि पुत्रकः ।
    प्रथमो जनको नाम जनकात् अपि उदावसुः ॥१-७१-४॥


###Slōka 5###


    उदावसोः तु धर्मात्मा जातो वै नन्दिवर्धनः ।
    नन्दिवर्धन पुत्रः तु सुकेतुः नाम नामतः ॥१-७१-५॥


###Slōka 6###


    सुकेतोः अपि धर्मात्मा देवरातो महाबलः ।
    देवरातस्य राजर्षेः बृहद्रथ इति स्मृउतः ॥१-७१-६॥


###Slōka 7###


    बृहद्रथस्य शूरो अभूत् महावीरः प्रतापवान् ।
    महावीरस्य धृतिमान् सुधृतिः सत्य विक्रमः ॥१-७१-७॥


###Slōka 8###


    सुधृतेः अपि धर्मात्मा धृष्टकेतुः सु धार्मिकः ।
    धृष्टकेतोः च राजर्षेः हर्यश्व इति विश्रुतः ॥१-७१-८॥


###Slōka 9###


    हर्यश्वस्य मरुः पुत्रो मरोः पुत्रः प्रतीन्धकः ।
    प्रतीन्धकस्य धर्मात्मा राजा कीर्तिरथः सुतः ॥१-७१-९॥


###Slōka 10###


    पुत्रः कीर्तिरथस्य अपि देवमीढ इति स्मृतः ।
    देवमीढस्य विबुधो विबुधस्य महीध्रकः ॥१-७१-१०॥


###Slōka 11###


    महीध्रक सुतो राजा कीर्तिरातो महाबलः ।
    कीर्ति रातस्य राजऋषेः महारोमा व्यजायत ॥१-७१-११॥


###Slōka 12###


    महारोम्णः तु धर्मात्मा स्वर्णरोमा व्यजायत ।
    स्वर्णरोम्णः तु राजर्षेः ह्रस्वरोमा व्यजायत ॥१-७१-१२॥


###Slōka 13###


    तस्य पुत्र द्वयम् जज्ञे धर्मज्ञस्य महात्मनः ।
    ज्येष्ठो अहम् अनुजो भ्राता मम वीरः कुशध्वज ॥१-७१-१३॥


###Slōka 14###


    माम् तु ज्येष्ठम् पिता राज्ये सो अभिषिच्य नराधिप ।
    कुशध्वजम् समावेश्य भारम् मयि वनम् गतः ॥१-७१-१४॥


###Slōka 15###


    वृद्धे पितरि स्वर् याते धर्मेण धुरम् आवहम् ।
    भ्रातरम् देव संकाशम् स्नेहात् पश्यन् कुशध्वजम् ॥१-७१-१५॥


###Slōka 16###


    कस्यचित् तु अथ कालस्य सांकाश्यात् अगमत् पुरात् ।
    सुधन्वा वीर्यवान् राजा मिथिलाम् अवरोधकः ॥१-७१-१६॥


###Slōka 17###


    स च मे प्रेषयामास शैवम् धनुः अनुत्तमम् ।
    सीता कन्या च पद्माक्षी मह्यम् वै दीयताम् इति ॥१-७१-१७॥


###Slōka 18###


    तस्य अप्रदानात् ब्रह्मर्षे युद्धम् आसीत् मया सह ।
    स हतो अभिमुखो राजा सुधन्वा तु मया रणे ॥१-७१-१८॥


###Slōka 19###


    निहत्य तम् मुनिश्रेष्ठ सुधन्वानम् नराधिपम् ।
    सांकाश्ये भ्रातरम् शूरम् अभ्यषिंचम् कुशध्वजम् ॥१-७१-१९॥


###Slōka 20###


    कनीयान् एष मे भ्राता अहम् ज्येष्ठो महामुने ।
    ददामि परम प्रीतो वध्वौ ते मुनिपुंगव ॥१-७१-२०॥


###Slōka 21###


    सीताम् रामाय भद्रम् ते ऊर्मिलाम् लक्ष्मणाय वै ।
    वीर्य शुल्काम् मम सुताम् सीताम् सुर सुत उपमाम् ॥१-७१-२१॥


###Slōka 22###


    द्वितीयाम् ऊर्मिलाम् चैव त्रिः वदामि न संशयः ।
    ददामि परम प्रीतो वध्वौ ते मुनिपुंगव ॥१-७१-२२॥


###Slōka 23###


    राम लक्ष्मणयो राजन् गो दानम् कारयस्व ह ।
    पितृ कार्यम् च भद्रम् ते ततो वैवाहिकम् कुरु ॥१-७१-२३॥


###Slōka 24###


    मघा हि अद्य महाबाहो तृतीये दिवसे प्रभो ।
    फल्गुन्याम् उत्तरे राजन् तस्मिन् वैवाहिकम् कुरु ।राम लक्ष्मणयोः अर्थे दानम् कार्यम् सुखोदयम् ॥१-७१-२४॥


