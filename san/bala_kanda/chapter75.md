बालकाण्डम्
===============================


## Chapter 75  / सर्गः ७५##


###Slōka 1 / श्लोक १###


    राम दाशरथे वीर वीर्यम् ते श्रूयते अद्भुतम् ।
    धनुषो भेदनम् चैव निखिलेन मया श्रुतम् ॥१-७५-१॥


###Slōka 2 / श्लोक २###


    तत् अद्भुतम् अचिंत्यम् च भेदनम् धनुषः तथा ।
    तत् श्रुत्वा अहम् अनुप्राप्तो धनुर् गृह्य अपरम् शुभम् ॥१-७५-२॥


###Slōka 3 / श्लोक ३###


    तत् इदम् घोर संकाशम् जामदग्न्यम् महत् धनुः ।
    पूरयस्व शरेण एव स्व बलम् दर्शयस्व च ॥१-७५-३॥


###Slōka 4 / श्लोक ४###


    तत् अहम् ते बलम् दृष्ट्वा धनुषो अपि अस्य पूरणे ।
    द्वंद्व युद्धम् प्रदास्यामि वीर्य श्लाघ्यम् अहम् तव ॥१-७५-४॥


###Slōka 5 / श्लोक ५###


    तस्य तत् वचनम् श्रुत्वा राजा दशरथः तदा ।
    विषण्ण वदनो दीनः प्रांजलिः वाक्यम् अब्रवीत् ॥१-७५-५॥


###Slōka 6 / श्लोक ६###


    क्षत्र रोषात् प्रशांतः त्वम् ब्राह्मणः च महातपाः ।
    बालानाम् मम पुत्राणाम् अभयम् दातुम् अर्हसि ॥१-७५-६॥


###Slōka 7 / श्लोक ७###


    भार्गवाणाम् कुले जातः स्वाध्याय व्रत शालिनाम् ।
    सहस्राक्षे प्रतिज्ञाय शस्त्रम् प्रक्ष्द् इप्तवान् असि ॥१-७५-७॥


###Slōka 8 / श्लोक ८###


    स त्वम् धर्म परो भूत्वा काश्यपाय वसुंधराम् ।
    दत्त्वा वनम् उपागम्य महेन्द्र कृत केतनः ॥१-७५-८॥


###Slōka 9 / श्लोक ९###


    मम सर्व विनाशाय संप्राप्तः त्वम् महामुने ।
    न च एकस्मिन् हते रामे सर्वे जीवामहे वयम् ॥१-७५-९॥


###Slōka 10 / श्लोक १०###


    ब्रुवति एवम् दशरथे जामदग्न्यः प्रतापवान् ।
    अनादृत्य तु तत् वाक्यम् रामम् एव अभ्यभाषत ॥१-७५-१०॥


###Slōka 11 / श्लोक ११###


    इमे द्वे धनुषी श्रेष्ठे दिव्ये लोक अभिपूजिते ।
    दृढे बलवती मुख्ये सुकृते विश्वकर्मणा ॥१-७५-११॥


###Slōka 12 / श्लोक १२###


    अनिसृष्टम् सुरैः एकम् त्र्यम्बकाय युयुत्सवे ।
    त्रिपुर घ्नम् नरश्रेष्ठ भग्नम् काकुत्स्थ यत् त्वया ॥१-७५-१२॥


###Slōka 13 / श्लोक १३###


    इदम् द्वितीयम् दुर्धर्षम् विष्णोर् दत्तम् सुरोत्तमैः ।
    तत् इदम् वैष्णवम् राम धनुः पर पुरम् जयम् ॥१-७५-१३॥


###Slōka 14 / श्लोक १४###


    समान सारम् काकुत्स्थ रौद्रेण धनुषा तु इदम् ।
    तदा तु देवताः सर्वाः पृच्छन्ति स्म पितामहम् ॥१-७५-१४॥


###Slōka 15 / श्लोक १५###


    शिति कण्ठस्य विष्णोः च बल अबल निरीक्षया ।
    अभिप्रायम् तु विज्ञाय देवतानाम् पितामहः ॥१-७५-१५॥


###Slōka 16 / श्लोक १६###


    विरोधम् जनयामास तयोः सत्यवताम् वरः ।
    विरोधे तु महत् युद्धम् अभवत् रोम हर्षणम् ॥१-७५-१६॥


###Slōka 17 / श्लोक १७###


    शिति कण्ठस्य विष्णोः च परस्पर जय एषिणोः ।
    तदा तु जृम्भितम् शैवम् धनुः भीम पराक्रमम् ॥१-७५-१७॥


###Slōka 18 / श्लोक १८###


    हुम् कारेण महादेवः स्तम्भितो अथ त्रिलोचनः ।
    देवैः तदा समागम्य स ऋषि सन्घैः स चारणैः ॥१-७५-१८॥


###Slōka 19 / श्लोक १९###


    याचितौ प्रशमम् तत्र जग्मतुः तौ सुर उत्तमौ ।
    जृम्भितम् तत् धनुः दृष्ट्वा शैवम् विष्णु पराक्रमैः ॥१-७५-१९॥


###Slōka 20 / श्लोक २०###


    अधिकम् मेनिरे विष्णुम् देवाः स ऋषि गणाः तदा ।
    धनू रुद्रः तु संक्रुद्धो विदेहेषु महायशाः ॥१-७५-२०॥


###Slōka 21 / श्लोक २१###


    देवरातस्य राज ऋषेः ददौ हस्ते स सायकम् ।
    इदम् च वैष्णवम् राम धनुः पर पुरम् जयम् ॥१-७५-२१॥


###Slōka 22 / श्लोक २२###


    ऋचीके भार्गवे प्रादात् विष्णुः स न्यासम् उत्तमम् ।
    ऋचीकः तु महातेजाः पुत्रस्य अप्रतिकर्मणः ॥१-७५-२२॥


###Slōka 23 / श्लोक २३###


    पितुः मम ददौ दिव्यम् जमदग्नेः महात्मनः ।
    न्यस्त शस्त्रे पितरि मे तपो बल समन्विते ॥१-७५-२३॥


###Slōka 24 / श्लोक २४###


    अर्जुनो विदधे मृत्युम् प्राकृताम् बुद्धिम् आस्थितः ।
    वधम् अप्रतिरूपम् तु पितुः श्रुत्वा सु दारुणम् ।क्षत्रम् उत्सादयन् रोषात् जातम् जातम् अनेकशः ॥१-७५-२४॥


###Slōka 25 / श्लोक २५###


    पृथिवीम् च अखिलाम् प्राप्य काश्यपाय महात्मने ।
    यज्ञस्य अन्ते तदा राम दक्षिणाम् पुण्य कर्मणे ॥१-७५-२५॥


###Slōka 26 / श्लोक २६###


    दत्त्वा महेन्द्र निलयः तपो बल समन्वितः ।
    श्रुत्वा तु धनुषो भेदम् ततो अहम् द्रुतम् आगतः ॥१-७५-२६॥


###Slōka 27 / श्लोक २७###


    तत् एवम् वैष्णवम् राम पितृ पैतामहम् महत् ।
    क्षत्र धर्मम् पुरस् कृत्य गृह्णीष्व धनुर् उत्तमम् ॥१-७५-२७॥


###Slōka 28 / श्लोक २८###


    योजयस्व धनुः श्रेष्ठे शरम् पर पुरम् जयम् ।
    यदि शक्तः असि काकुत्स्थ द्वन्द्वम् दास्यामि ते ततः ॥१-७५-२८॥


