बालकाण्डम्
===============================


###Slōka 1###


    तपो बल हतान् ज्ञात्वा वासिष्ठान् स महोदयान् ।
    ऋषि मध्ये महातेजा विह्वामित्रो अभ्यभाषत ॥१-६०-१॥


###Slōka 2###


    अयम् इक्ष्वाकु दायादः त्रिशंकुः इति विश्रुतः ।
    धर्मिष्ठः च वदान्यः च माम् चैव शरणम् गतः ॥१-६०-२॥


###Slōka 3###


    स्वेन अनेन शरीरेण देव लोक जिगीषया ।
    यथा अयम् स्व शरीरेण देव लोकम् गमिष्यति ॥१-६०-३॥


###Slōka 4###


    तथा प्रवर्त्यताम् यज्ञो भवद्भिः च मया सह ।
    विश्वामित्र वचः श्रुत्वा सर्व एव महर्षयः ॥१-६०-४॥


###Slōka 5###


    ऊचुः समेताः सहसा धर्मज्ञा धर्म संहितम् ।
    अयम् कुशिक दायादो मुनिः परम कोपनः ॥१-६०-५॥


###Slōka 6###


    यत् आह वचनम् सम्यक् एतत् कार्यम् न संशयः ।
    अग्नि कल्पो हि भगवान् शापम् दास्यति रोषितः ॥१-६०-६॥


###Slōka 7###


    तस्मात् प्रवर्त्यताम् यज्ञः स शरीरो यथा दिवम् ।
    गच्छेत् इक्ष्वाकु दायादो विश्वामित्रस्य तेजसा ॥१-६०-७॥


###Slōka 8###


    ततः प्रवर्त्यताम् यज्ञः सर्वे समधितिष्ठत ।
    एवम् उक्त्वा महर्षयः संजह्रुः ताः क्रियाः तदा ॥१-६०-८॥


###Slōka 9###


    याजकः च महातेजा विश्वामित्रो अभवत् क्रतौ ।
    ऋत्विजः च आनुपूर्व्येण मंत्रवत् मंत्र कोविदाः ॥१-६०-९॥


###Slōka 10###


    चक्रुः सर्वाणि कर्माणि यथा कल्पम् यथा विधि ।
    ततः कालेन महता विश्वामित्रो महातपाः ॥१-६०-१०॥


###Slōka 11###


    चकार आवाहनम् तत्र भाग अर्थम् सर्व देवताः ।
    न अभ्यागमन् तदा भाग अर्थम् सर्व देवताः ॥१-६०-११॥


###Slōka 12###


    ततः कोप समाविष्टो विश्वमित्रो महामुनिः ।
    स्रुवम् उद्यम्य स क्रोधः त्रिशंकुम् इदम् अब्रवीत् ॥१-६०-१२॥


###Slōka 13###


    पश्य मे तपसो वीर्यम् स्व आर्जितस्य नर ईश्वर ।
    एष त्वाम् स्व शरीरेण नयामि स्वर्गम् ओजसा ॥१-६०-१३॥


###Slōka 14###


    दुष्प्रापम् स्व शरीरेण दिवम् गच्छ नर अधिप ।
    स्वार्जितम् किंचित् अपि अस्ति मया हि तपसः फलम् ॥१-६०-१४॥


###Slōka 15###


    राजन् त्वम् तेजसा तस्य स शरीरो दिवम् व्रज ।
    उक्त वाक्ये मुनौ तस्मिन् स शरीरो नर ईश्वरः ॥१-६०-१५॥


###Slōka 16###


    दिवम् जगाम काकुत्स्थ मुनीनाम् पश्यताम् तदा ।
    स्वर्ग लोकम् गतम् दृष्ट्वा त्रिशंकुम् पाक शासनः ॥१-६०-१६॥


###Slōka 17###


    सह सर्वैः सुर गणैः इदम् वचनम् अब्रवीत् ।
    त्रिशंको गच्छ भूयः त्वम् न असि स्वर्ग कृत आलयः ॥१-६०-१७॥


###Slōka 18###


    गुरु शाप हतो मूढ पत भूमिम् अवाग् शिराः ।
    एवम् उक्तो महेन्द्रेण त्रिशंकुः अपतत् पुनः ॥१-६०-१८॥


###Slōka 19###


    विक्रोशमानः त्राहि इति विश्वामित्रम् तपो धनम् ।
    तत् श्रुत्वा वचनम् तस्य क्रोशमानस्य कौशिकः ॥१-६०-१९॥


###Slōka 20###


    रोषम् आहारयत् तीव्रम् तिष्ठ तिष्ठ इति च अब्रवीत् ।
    ऋषि मध्ये स तेजस्वी प्रजापतिः इव अपरः ॥१-६०-२०॥


###Slōka 21###


    सृजन् दक्षिण मार्गस्थान् सप्त ऋषीन् अपरान् पुनः ।
    नक्षत्र वंश परंपरम् असृजत् क्रोध मूर्छितः ॥१-६०-२१॥


###Slōka 22###


    दक्षिणाम् दिशम् आस्थाय मुनि मध्ये महायशाः ।
    सृष्ट्वा नक्षत्र वंशम् च क्रोधेन कलुषी कृतः ॥१-६०-२२॥


###Slōka 23###


    अन्यम् इंद्रम् करिष्यामि लोको वा स्यात् अनिंद्रकः ।
    दैवतानि अपि स क्रोधात् स्रष्टुम् समुपचक्रमे ॥१-६०-२३॥


###Slōka 24###


    ततः परम संभ्रान्ताः स ऋषि संघाः सुर असुराः ।
    विश्वामित्रम् महात्मानम् ऊचुः स अनुनयम् वचः ॥१-६०-२४॥


###Slōka 25###


    अयम् राजा महाभाग गुरु शाप परिक्षतः ।
    स शरीरो दिवम् यातुम् न अर्हति एव तपो धन ॥१-६०-२५॥


###Slōka 26###


    तेषाम् तत् वचनम् श्रुत्वा देवानाम् मुनि पुंगवः ।
    अब्रवीत् सु महत् वाक्यम् कौशिकः सर्व देवताः ॥१-६०-२६॥


###Slōka 27###


    स शरीरस्य भद्रम् वः त्रिहन्कोः अस्य भूपतेः ।
    आरोहणम् प्रतिज्ञातम् न अनृतम् कर्तुम् उत्सहे ॥१-६०-२७॥


###Slōka 28###


    स्वर्गो अस्तु स शरीरस्य त्रिशंकोः अस्य शाश्वतः ।
    नक्षत्राणि च सर्वाणि मामकानि ध्रुवाणि अथ ॥१-६०-२८॥


###Slōka 29###


    यावत् लोका धरिष्यन्ति तिष्ठन्ति एतानि सर्वशः ।
    यत् कृतानि सुराः सर्वे तत् अनुज्ञातुम् अर्हथ ॥१-६०-२९॥


###Slōka 30###


    एवम् उक्ताः सुराः सर्वे प्रति ऊचुः मुनि पुंगवम् ।
    एवम् भवतु भद्रम् ते तिष्ठन्तु एतानि सर्वशः ॥१-६०-३०॥


###Slōka 31###


    गगने तानि अनेकानि वैश्वानर पथात् बहिः ।
    नक्षत्राणि मुनि श्रेष्ठ तेषु ज्योतिःषु जाज्वलन् ॥१-६०-३१॥


###Slōka 32###


    अवाग् शिराः त्रिशंकुः च तिष्ठतु अमर संनिभः ।
    अनुयास्यन्ति च एतानि ज्योतीन्षि नृप सत्तमम् ॥१-६०-३२॥


###Slōka 33###


    कृतार्थम् कीर्तिमन्तम् च स्वर्ग लोक गतम् यथा ।
    विश्वामित्रः तु धर्मात्मा सर्व देवैः अभिष्टुतः ॥१-६०-३३॥


###Slōka 34###


    ऋषि मध्ये महातेजा बाढम् इति आह देवताः ।
    ततो देवा महात्मानो ऋषयः च तपो धनाः ।जग्मुः यथा आगतम् सर्वे यज्ञस्य अन्ते नरोत्तम ॥१-६०-३४॥


