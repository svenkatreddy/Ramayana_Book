बालकाण्डम्
===============================


###Slōka 1###


    ततः तान् आकुलान् दृष्ट्वा विश्वामित्र अस्त्र मोहितान् ।
    वसिष्ठः चोदयामास काम धुक् सृज योगतः ॥१-५५-१॥


###Slōka 2###


    तस्या हुंकारतो जाताः कांबोजा रवि सन्निभाः ।
    ऊधसः तु अथ संजाताः पह्लवाः शस्त्र पाणयः ॥१-५५-२॥


###Slōka 3###


    योनि देशात् च यवनः शकृ देशात् शकाः तथा ।
    रोम कूपेषु म्लेच्छाः च हारीताः स किरातकाः ॥१-५५-३॥


###Slōka 4###


    तैः तत् निषूदितम् सैन्यम् विश्वमित्रस्य तत् क्षणात् ।
    स पदाति गजम् स अश्वम् स रथम् रघुनंदन ॥१-५५-४॥


###Slōka 5###


    दृष्ट्वा निषूदितम् सैन्यम् वसिष्ठेन महात्मना ।
    विश्वामित्र सुतानाम् तु शतम् नाना विध आयुधम् ॥१-५५-५॥


###Slōka 6###


    अभ्यधावत् सुसंक्रुद्धम् वसिष्ठम् जपताम् वरम् ।
    हुम् कारेण एव तान् सर्वान् निर्ददाह महान् ऋषिः ॥१-५५-६॥


###Slōka 7###


    ते स अश्व रथ पादाता वसिष्ठेन महात्मना ।
    भस्मी कृता मुहूर्तेन विश्वामित्र सुताः तदा ॥१-५५-७॥


###Slōka 8###


    दृष्ट्वा विनाशितान् पुत्रान् बलम् च सुमहा यशाः ।
    स व्रीडः चिंतया आविष्टो विश्वामित्रो अभवत् तदा ॥१-५५-८॥


###Slōka 9###


    समुद्र इव निर्वेगो भग्न दंष्ट्र इव उरगः ।
    उपरक्त इव आदित्यः सद्यो निष्प्रभताम् गतः ॥१-५५-९॥


###Slōka 10###


    हत पुत्र बलो दीनो लून पक्ष इव द्विजः ।
    हत सर्व बल उत्साहो निर्वेदम् समपद्यत ॥१-५५-१०॥


###Slōka 11###


    स पुत्रम् एकम् राज्याय पालय इति नियुज्य च ।
    पृथिवीम् क्षत्र धर्मेण वनम् एव अन्वपद्यत ॥१-५५-११॥


###Slōka 12###


    स गत्वा हिमवत् पार्श्वम् किंनर उरग सेवितम् ।
    महादेव प्रसाद अर्थम् तपः तेपे महातपाः ॥१-५५-१२॥


###Slōka 13###


    केनचित् तु अथ कालेन देवेशो वृषभ ध्वजः ।
    दर्शयामास वरदो विश्वामित्रम् महामुनिम् ॥१-५५-१३॥


###Slōka 14###


    किम् अर्थम् तप्यसे राजन् ब्रूहि यत् ते विवक्षितम् ।
    वरदो अस्मि वरो यः ते कांक्षितः सो अभिधीयताम् ॥१-५५-१४॥


###Slōka 15###


    एवम् उक्तः तु देवेन विश्वामित्रो महातपाः ।
    प्रणिपत्य महादेवम् विश्वामित्रो अब्रवीत् इदम् ॥१-५५-१५॥


###Slōka 16###


    यदि तुष्टो महादेव धनुर् वेदो मम अनघ ।
    सा अंग उप अंग उपनिषदः स रहस्यः प्रदीयताम् ॥१-५५-१६॥


###Slōka 17###


    यानि देवेषु च अस्त्राणि दानवेषु महर्षिषु ।
    गंधर्व यक्ष रक्षस्सु प्रतिभांतु मम अनघ ॥१-५५-१७॥


###Slōka 18###


    तव प्रसादात् भवतु देवदेव मम ईप्सितम् ।
    एवम् अस्तु इति देवेशो वाक्यम् उक्त्वा गतः तदा ॥१-५५-१८॥


###Slōka 19###


    प्राप्य च अस्त्राणि देवेशात् विश्वामित्रो महाबलः ।
    दर्पेण महता युक्तो दर्पपूर्णो अभवत् तदा ॥१-५५-१९॥


###Slōka 20###


    विवर्धमानो वीर्येण समुद्र इव पर्वणि ।
    हतम् मेने तदा राम वसिष्ठम् ऋषि सत्तमम् ॥१-५५-२०॥


###Slōka 21###


    ततो गत्वा आश्रमपदम् मुमोच अस्त्राणि पार्थिवः ।
    यैः तत् तपो वनम् सर्वम् निर्दग्धम् च अस्त्र तेजसा ॥१-५५-२१॥


###Slōka 22###


    उदीर्यमाणम् अस्त्रम् तत् विश्वामित्रस्य धीमतः ।
    दृष्ट्वा विप्रद्रुता भीता मुनयः शतशो दिशः ॥१-५५-२२॥


###Slōka 23###


    वसिष्ठस्य च ये शिष्याः ये च वै मृग पक्षिणः ।
    विद्रवन्ति भयात् भीता नाना दिक्भ्यः सहस्रशः ॥१-५५-२३॥


###Slōka 24###


    वसिष्ठस्य आश्रमपदम् शून्यम् आसीत् महात्मनः ।
    मुहूर्तम् इव निःशब्दम् आसीत् ईरिण संनिभम् ॥१-५५-२४॥


###Slōka 25###


    वदतो वै वसिष्ठस्य मा भै इति मुहुर्मुहुः ।
    नाशयामि अद्य गाधेयम् नीहारम् इव भास्करः ॥१-५५-२५॥


###Slōka 26###


    एवम् उक्त्वा महातेजा वसिष्ठो जपताम् वरः ।
    विश्वामित्रम् तदा वाक्यम् स रोषम् इदम् अब्रवीत् ॥१-५५-२६॥


###Slōka 27###


    आश्रमम् चिर संवृद्धम् यत् विनाशितवान् असि ।
    दुराचारो हि यत् मूढ तस्मात् त्वम् न भविष्यसि ॥१-५५-२७॥


###Slōka 28###


    इति उक्त्वा परम क्रुद्धो दण्डम् उद्यम्य सत्वरः ।
    विधूम इव काल अग्निः यम दण्डम् इव अपरम् ॥१-५५-२८॥


