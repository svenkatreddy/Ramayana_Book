बालकाण्डम्
===============================


###Slōka 1###


    विश्वामित्र वचः श्रुत्वा राघवः सह लक्ष्मणः ।
    विस्मयम् परमम् गत्वा विश्वामित्रम् अथ अब्रवीत् ॥१-४५-१॥


###Slōka 2###


    अति अद्भुतम् इदम् ब्रह्मन् कथितम् परमम् त्वया ।
    गंगा अवतरणम् पुण्यम् सागरस्य अपि पूरणम् ॥१-४५-२॥


###Slōka 3###


    क्षण भूत इव नौ रात्रिः संवृत्त इयम् परंतप ।
    इमाम् चिंतयतोः सर्वम् निखिलेन कथाम् तव ॥१-४५-३॥


###Slōka 4###


    तस्य सा शर्वरी सर्वा मम सौमित्रिणा सह ।
    जगाम चिंतयान् अस्य विश्वामित्र कथाम् शुभाम् ॥१-४५-४॥


###Slōka 5###


    ततः प्रभाते विमले विश्वामित्रम् तपोधनम्।
    उवाच राघवो वाक्यम् कृत आह्निकम् अरिन्दमः ॥१-४५-५॥


###Slōka 6###


    गता भगवती रात्रिः श्रोतव्यम् परमम् श्रुतम् ।
    तराम सरितम् श्रेष्टम् पुण्यम् त्रि पथ गाम् नदीम् ॥१-४५-६॥


###Slōka 7###


    नौः एषा हि सुख आस्तीर्णा ऋषीणाम् पुण्य कर्मणाम् ।
    भगवंतम् इह प्राप्तम् ज्ञात्वा त्वरितम् आगता ॥१-४५-७॥


###Slōka 8###


    तस्य तत् वचनम् श्रुत्वा राघवस्य महात्मनः ।
    संतारम् कारयामास स ऋषि संघस्य कौशिकः ॥१-४५-८॥


###Slōka 9###


    उत्तरम् तीरम् आसाद्य संपूज्य ऋषि गणम् ततः ।
    गंगा कूले निविष्टाः ते विशालाम् ददृशुः पुरीम् ॥१-४५-९॥


###Slōka 10###


    ततो मुनि वरः तूर्णम् जगाम सह राघवः ।
    विशालाम् नगरीम् रम्याम् दिव्याम् स्वर्ग उपमाम् तदा ॥१-४५-१०॥


###Slōka 11###


    अथ रामो महाप्राज्ञो विश्वामित्रम् महामुनिम् ।
    पप्रच्छ प्रांजलिः भूत्वा विशालाम् उत्तमाम् पुरीम् ॥१-४५-११॥


###Slōka 12###


    कतमो राज वंशो अयम् विशालायाम् महामुने ।
    श्रोतुम् इच्छामि भद्रम् ते परम् कौतूहलम् हि मे ॥१-४५-१२॥


###Slōka 13###


    तस्य तत् वचनम् श्रुत्वा रामस्य मुनिपुंगवः ।
    आख्यातुम् तत् समारेभे विशालस्य पुरातनम् ॥१-४५-१३॥


###Slōka 14###


    श्रूयताम् राम शक्रस्य कथाम् कथयतः श्रुताम् ।
    अस्मिन् देशे हि यत् वृत्तम् शृणु तत्त्वेन राघव ॥१-४५-१४॥


###Slōka 15###


    पूर्वम् कृत युगे राम दितेः पुत्रा महाबलाः ।
    अदितेः च महाभागा वीर्यवन्तः सुधार्मिकाः ॥१-४५-१५॥


###Slōka 16###


    ततः तेषाम् नरव्याघ्रः बुद्धिः आसीत् महात्मनाम् ।
    अमरा विर्जराः चैव कथम् स्यामो निरामयाः ॥१-४५-१६॥


###Slōka 17###


    तेषाम् चिंतयताम् तत्र बुद्धिः आसीत् विपश्चिताम् ।
    क्षीर उद मथनम् कृत्वा रसम् प्राप्स्याम तत्र वै ॥१-४५-१७॥


###Slōka 18###


    ततो निश्चित्य मथनम् योक्त्रम् कृत्वा च वासुकिम् ।
    मन्थानम् मन्दरम् कृत्वा ममन्थुर् अमित ओजसः ॥१-४५-१८॥


###Slōka 19###


    अथ वर्ष सहस्रेण योक्त्र सर्प शिरांसि च ।
    वमन्तो अति विषम् तत्र ददंशुर् दशनैः शिलाः ॥१-४५-१९॥


###Slōka 20###


    उत्पपाताम् अग्नि संकाशम् हालाहल महाविषम् ।
    तेन दग्धम् जगत् सर्वम् स देव असुर मानुषम् ॥१-४५-२०॥


###Slōka 21###


    अथ देवा महादेवम् शंकरम् शरणार्थ्तिनः ।
    जग्मुः पशुपतिम् रुद्रम् त्राहि त्राहि इति तुष्टुवुः ॥१-४५-२१॥


###Slōka 22###


    एवम् उक्{]तः ततो देवैः देवेश्वरः प्रभुः ।
    प्रादुर् आसीत् ततो अत्र एव शंख चक्र धरो हरिः ॥१-४५-२२॥


###Slōka 23###


    उवाच एनम् स्मितम् कृत्वा रुद्रम् शूलधरम् हरिः ।
    दैवतैः मध्यमानो तु तत् पूर्वम् समुपस्थितम् ॥१-४५-२३॥


###Slōka 24###


    तत् त्वदीयम् सुरश्रेष्ठः सुराणाम् अग्रतो हि यत् ।
    अग्र पूजामि इह स्थित्वा गृहाण इदम् विषम् प्रभो ॥१-४५-२४॥


###Slōka 25###


    इति उक्त्वा च सुरश्रेष्ठः तत्र एव अंतर्धीयत ।
    देवतानाम् भयम् दृष्ट्वा श्रुत्वा वाक्यम् तु शारङ्गिणः ॥१-४५-२५॥


###Slōka 26###


    हालाहलम् विषम् घोरम् संजग्राह अमृत उपमम् ।
    देवान् विसृउज्य देवेशो जगाम भगवान् हरः ॥१-४५-२६॥


###Slōka 27###


    ततो देव असुराः सर्वे ममन्थू रघुनंदन ।
    प्रविवेश अथ पातालम् मन्थानः पर्वतोत्तमः ॥१-४५-२७॥


###Slōka 28###


    ततो देवाः स गन्धर्वाः तुष्टुवुः मधुसूदनम् ।
    त्वम् गतिः सर्व भूतानाम् विशेषेण दिवौकसाम् ॥१-४५-२८॥


###Slōka 29###


    पालय अस्मान् महाबाहो गिरिम् उद्धर्तुम् अर्हसि ।
    इति श्रुत्वा हृषीकेशः कामठम् रूपम् आस्थितः ॥१-४५-२९॥


###Slōka 30###


    पर्वतम् पृष्टतः कृत्वा शिश्ये तत्र उदधौ हरिः ।
    पर्वत अग्रम् तु लोकात्मा हस्तेन आक्रम्य केशवः ॥१-४५-३०॥


###Slōka 31###


    देवानाम् मध्यतः स्थित्वा ममन्थ पुरुषोत्तमः ।
    अथ वर्ष सहस्रेण आयुर्वेदमयः पुमान् ॥१-४५-३१॥


###Slōka 32###


    उदतिष्ठत् सुधर्मात्मा स दण्ड स कमण्दुलुः ।
    पूर्वम् धन्वन्तरिर् नाम अप्सराः च सु वर्चसः ॥१-४५-३२॥


###Slōka 33###


    अप्सु निर्मथनात् एव रसात् तस्मात् वर स्त्रियः ।
    उत्पेतुः मनुज श्रेष्ठ तस्मात् अप्सरसो अभवन् ॥१-४५-३३॥


###Slōka 34###


    षष्टिः कोट्यो अभवन् तासाम् अप्सराणाम् सुवर्चसाम् ।
    असंख्येयाः तु काकुत्स्थ याः तासाम् परिचारिकाः ॥१-४५-३४॥


###Slōka 35###


    न ताः स्म प्रतिगृह्णन्ति सर्वे ते देव दानवाः ।
    अप्रतिग्रहणात् एव ता वै साधारणाः स्मृताः ॥१-४५-३५॥


###Slōka 36###


    वरुणस्य ततः कन्या वारुणी रघुनंदन ।
    उत्पपात महाभागा मार्गमाणा परिग्रहम् ॥१-४५-३६॥


###Slōka 37###


    दितेः पुत्रा न ताम् राम जगृहुर् वरुण आत्मजाम् ।
    अदितेः तु सुता वीर जगृहुः ताम् अनिंदिताम् ॥१-४५-३७॥


###Slōka 38###


    असुराः तेन दैतेयाः सुराः तेन अदितेः सुताः ।
    हृष्टाः प्रमुदिताः च आसन् वारुणी ग्रहणात् सुराः ॥१-४५-३८॥


###Slōka 39###


    उच्चैःश्रवा हय श्रेष्ठो मणि रत्नम् च कौस्तुभम् ।
    उदतिष्ठन् नरश्रेष्ठ तथैव अमृतम् उत्तमम् ॥१-४५-३९॥


###Slōka 40###


    अथ तस्य कृते राम महान् आसीत् कुल क्षयः ।
    अदितेः तु ततः पुत्रा दितेः पुत्रान् असूदयन् ॥१-४५-४०॥


###Slōka 41###


    एकताम् अगमन् सर्वे असुरा राक्षसैः सह ।
    युद्धम् आसीत् महाघोरम् वीर त्रैलोक्य मोहनम् ॥१-४५-४१॥


###Slōka 42###


    यदा क्षयम् गतम् सर्वम् तदा विष्णुः महाबलः ।
    अमृतम् सः अहरत् तूर्णम् मायाम् आस्थाय मोहिनीम् ॥१-४५-४२॥


###Slōka 43###


    ये गता अभिमुखम् विष्णुम् अक्षरम् पुरुषोत्तमम् ।
    संपिष्टाः ते तदा युद्धे बिष्णुना प्रभ विष्णुना ॥१-४५-४३॥


###Slōka 44###


    अदितेः आत्मजा वीरा दितेः पुत्रान् निजघ्निरे ।
    अस्मिन् घोरे महायुद्धे दैतेया अदित्यायोः भृशम् ॥१-४५-४४॥


###Slōka 45###


    निहत्य दिति पुत्रान् तु राज्यम् प्राप्य पुरंदरः ।
    शशास मुदितो लोकान् स ऋषि संघान् स चारणान् ॥१-४५-४५॥


