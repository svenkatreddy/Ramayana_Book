बालकाण्डम्
===============================


###Slōka 1###


    उपास्य रात्रि शेषम् तु शोणा कूले महर्षिभिः ।
    निशायाम् सुप्रभातायाम् विश्वामित्रो अभ्यभाषत ॥१-३५-१॥


###Slōka 2###


    सुप्रभाता निशा राम पूर्वा संध्या प्रवर्तते ।
    उत्तिष्ठ उत्तिष्ठ भद्रम् ते गमनाय अभिरोचय ॥१-३५-२॥


###Slōka 3###


    तत् श्रुत्वा वचनम् तस्य कृत्वा पौर्व आह्णिक क्रियः ।
    गमनम् रोचयामास वाक्यम् च इदम् उवाच ह ॥१-३५-३॥


###Slōka 4###


    अयम् शोणः शुभ जलो गाधः पुलिन मण्डितः ।
    कतरेण पथा ब्रह्मन् संतरिष्यामहे वयम् ॥१-३५-४॥


###Slōka 5###


    एवम् उक्तः तु रामेण विश्वामित्रो अब्रवीत् इदम् ।
    एष पंथा मया उद्दिष्टो येन यान्ति महर्षयः ॥१-३५-५॥


###Slōka 6###


    एवम् उक्त्वा महर्षयो विश्वमित्रेण धीमता ।
    पश्यन्तः ते प्रयाता वै वनानि विविधानि च ॥१-३५-६॥


###Slōka 7###


    ते गत्वा दूरम् अध्वानम् गते अर्ध दिवसे तदा ।
    जाह्नवीम् सरिताम् श्रेष्ठाम् ददृशुर् मुनि सेविताम् ॥१-३५-७॥


###Slōka 8###


    ताम् दृष्ट्वा पुण्य सलिलाम् हंस सारस सेविताम् ।
    बभूवुर् मुनयः सर्वे मुदिता सह राघवाः ॥१-३५-८॥


###Slōka 9###


    तस्याः तीरे ततः चक्रुः ते आवास परिग्रहम् ।
    ततः स्नात्वा यथा न्यायम् संतर्प्य पितृ देवताः ॥१-३५-९॥


###Slōka 10###


    हुत्वा चैव अग्निहोत्राणि प्राश्य च अमृतवत् हविः ।
    विविशुर् जाह्नवी तीरे शुभा मुदित मानसाः ॥१-३५-१०॥


###Slōka 11###


    विश्वामित्रम् महात्मानम् परिवार्य समंततः ।
    विष्टिताः च यथा न्यायम् राघवो च यथा अर्हम् ।संप्रहृष्ट मना रामो विश्वामित्रम् अथ अब्रवीत् ॥१-३५-११॥


###Slōka 12###


    भगवन् श्रोतुम् इच्छामि गङ्गाम् त्रि पथ गाम् नदीम् ।
    त्रैलोक्यम् कथम् आक्रम्य गता नद नदीपतिम् ॥१-३५-१२॥


###Slōka 13###


    चोदितो राम वाक्येन विश्वामित्रो महामुनिः ।
    वृद्धिम् जन्म च गंगाया वक्तुम् एव उपचक्रमे ॥१-३५-१३॥


###Slōka 14###


    शैलेन्द्रो हिमवान् राम धातूनाम् आकरो महान् ।
    तस्य कन्या द्वयम् राम रूपेण अप्रतिमम् भुवि ॥१-३५-१४॥


###Slōka 15###


    या मेरु दुहिता राम तयोर् माता सुमध्यमा ।
    नाम्ना मेना मनोज्ञा वै पत्नी हिमवतः प्रिया ॥१-३५-१५॥


###Slōka 16###


    तस्याम् गंग इयम् अभवत् ज्येष्ठा हिमवतः सुता ।
    उमा नाम द्वितीया अभूत् कन्या तस्य एव राघव ॥१-३५-१६॥


###Slōka 17###


    अथ ज्येष्ठाम् सुराः सर्वे देव कार्य चिकीर्षया ।
    शैलेन्द्रम् वरयामासुः गंगाम् त्रि पथ गाम् नदीम् ॥१-३५-१७॥


###Slōka 18###


    ददौ धर्मेण हिमवान् तनयाम् लोक पावनीम् ।
    स्वच्छंद पथ गाम् गंगाम् त्रैलोक्य हित काम्यया ॥१-३५-१८॥


###Slōka 19###


    प्रतिगृह्य त्रिलोक अर्थम् त्रिलोक हित कांक्षिणः ।
    गंगाम् आदाय ते अगच्छन् कृतार्थेन अंतरात्मना ॥१-३५-१९॥


###Slōka 20###


    या च अन्या शैल दुहिता कन्या आसीत् रघुनंदन ।
    उग्रम् सुव्रतम् आस्थाय तपः तेपे तपोधना ॥१-३५-२०॥


###Slōka 21###


    उग्रेण तपसा युक्ताम् ददौ शैलवरः सुताम् ।
    रुद्राय अप्रतिरूपाय उमाम् लोक नमस्कृताम् ॥१-३५-२१॥


###Slōka 22###


    एते ते शैल राजस्य सुते लोक नमस्कृते ।
    गंगा च सरिताम् श्रेष्ठा उमादेवी च राघव ॥१-३५-२२॥


###Slōka 23###


    एतत् ते सर्वम् आख्यातम् यथा त्रि पथ गामिनी ।
    खम् गता प्रथमम् तात गतिम् गतिमताम् वर ॥१-३५-२३॥


###Slōka 24###


    स एषा सुर नदी रम्या शैलेन्द्र तनया तदा ।
    सुर लोकम् समारूढा विपापा जल वाहिनी ॥१-३५-२४॥


