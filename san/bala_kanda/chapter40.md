बालकाण्डम्
===============================


###Slōka 1###


    देवतानाम् वचः श्रुत्वा भगवान् वै पितामहः ।
    प्रत्युवाच सुसंत्रस्तान् कृतान्त बल मोहितान् ॥१-४०-१॥


###Slōka 2###


    यस्य इयम् वसुधा कृत्स्ना वासुदेवस्य धीमतः।
    महिषी माधवसय स एषा स एव भगवन् प्रभुः॥१-४०-२॥


###Slōka 3###


    कापिलम् रूपम् आस्थाय धारयत्य अनिशम् धराम् ।
    तस्य कोपाग्निना दग्धा भविष्यंति नृपात्मजा ॥१-४०-३॥


###Slōka 4###


    पृथिव्याः च अपि निर्भेदो दृष्ट एव सनातनः ।
    सगरस्य च पुत्राणाम् विनाशो दीर्घ दर्शिनाम् ॥१-४०-४॥


###Slōka 5###


    पितामह वचः श्रुत्वा त्रयः त्रिंशत् अरिन्दमः ।
    देवाः परम संहृष्टाः पुनर् जग्मुर् यथा आगतम् ॥१-४०-५॥


###Slōka 6###


    सगरस्य च पुत्राणाम् प्रादुर् आसीत् महास्वनः ।
    पृथिव्याम् भिद्यमानायाम् निर्घात सम निःवनः ॥१-४०-६॥


###Slōka 7###


    ततो भित्त्वा महीम् सर्वाम् कृत्वा च अपि प्रदक्षिणम् ।
    सहिताः सगराः सर्वे पितरम् वाक्यम् अब्रुवन् ॥१-४०-७॥


###Slōka 8###


    परिक्रांता मही सर्वा सत्त्ववन्तः च सूदिताः ।
    देव दानव रक्षांसि पिशाच उरग पन्नगाः ॥१-४०-८॥


###Slōka 9###


    न च पश्यामहे अश्वम् ते अश्व हर्तारम् एव च ।
    किम् करिष्याम भद्रम् ते बुद्धिः अत्र विचार्यताम् ॥१-४०-९॥


###Slōka 10###


    तेषाम् तत् वचनम् श्रुत्वा पुत्राणाम् राज सत्तमः ।
    समन्युः अब्रवीत् वाक्यम् सगरो रघुनंदन ॥१-४०-१०॥


###Slōka 11###


    भूयः खनत भद्रम् वो विभेद्य वसुधा तलम्अश्व हर्तारम् आसाद्य कृतार्थाः च निवर्तत ॥१-४०-११॥


###Slōka 12###


    पितुर् वचनम् आसाद्य सगरस्य महात्मनः ।
    षष्टिः पुत्र सहस्राणि रसातलम् अभिद्रवन् ॥१-४०-१२॥


###Slōka 13###


    खन्यमाने ततः तस्मिन् ददृशुः पर्वत उपमम् ।
    दिशा गजम् विरूपाक्षम् धारयंतम् महीतलम् ॥१-४०-१३॥


###Slōka 14###


    स पर्वत वनाम् कृत्स्नाम् पृथिवीम् रघुनंदन ।
    धारयामास शिरसा विरूपाक्षो महागजः ॥१-४०-१४॥


###Slōka 15###


    यदा पर्वणि काकुत्स्थ विश्रमार्थम् महागजः ।
    खेदात् चालयते शीर्षम् भूमि कम्पः तदा भवेत् ॥१-४०-१५॥


###Slōka 16###


    ते तम् प्रदक्षिणम् कृत्वा दिशा पालम् महागजम् ।
    मानयन्तो हि ते राम जग्मुर् भित्त्वा रसातलम् ॥१-४०-१६॥


###Slōka 17###


    ततः पूर्वाम् दिशम् भित्त्वा दक्षिणाम् बिभिदुः पुनः ।
    दक्षिणस्याम् अपि दिशि ददृशुः ते महागजम् ॥१-४०-१७॥


###Slōka 18###


    महा पद्मम् महात्मानम् सुमहा पर्वतोपमम् ।
    शिरसा धारयंतम् गाम् विस्मयम् जग्मुर् उत्तमम् ॥१-४०-१८॥


###Slōka 19###


    ते तम् प्रदक्षिणम् कृत्वा सगरस्य महात्मनः ।
    षष्टिः पुत्र सहस्राणि पश्चिमाम् बिभिदुर् दिशम् ॥१-४०-१९॥


###Slōka 20###


    पश्चिमायाम् अपि दिशि महांतम् अचलोपमम् ।
    दिशा गजम् सौमनसम् ददृशुः ते महा बलाः ॥१-४०-२०॥


###Slōka 21###


    ते तम् प्रदक्षिणम् कृत्वा पृष्ट्वा च अपि निरामयम् ।
    खनंतः समुपक्रांता दिशम् सोमवतीम् तदा ॥१-४०-२१॥


###Slōka 22###


    उत्तरस्याम् रघुश्रेष्ठ ददृशुर् हिम पाण्डुरम् ।
    भद्रम् भद्रेण वपुषा धारयंतम् महीम् इमाम् ॥१-४०-२२॥


###Slōka 23###


    समालभ्य ततः सर्वे कृत्वा च एनम् प्रदक्षिणम् ।
    षष्टिः पुत्र सहस्राणि बिभिदुर् वसुधा तलम् ॥१-४०-२३॥


###Slōka 24###


    ततः प्राक् उत्तराम् गत्वा सागराः प्रथिताम् दिशम् ।
    रोषात् अभ्यखनन् सर्वे पृथिवीम् सगर आत्मजाः ॥१-४०-२४॥


###Slōka 25###


    ते तु सर्वे महत्मानो भिमवेग महबलाः ।
    ददृशुः कपिलम् तत्र वासुदेवम् सनातनम् ॥१-४०-२५॥


###Slōka 26###


    हयम् च तस्य देवस्य चरन्तम् अविदूरतः ।
    प्रहर्षम् अतुलम् प्रप्तः सर्वे ते रघुनंदन ॥१-४०-२६॥


###Slōka 27###


    ते तम् हय हरम् ज्ञात्वा क्रोध पर्याकुल ईक्षणाः ।
    खनित्र लांगला धर नाना वृक्ष शिला धराः ॥१-४०-२७॥


###Slōka 28###


    अभ्यधावन्त संक्रुद्धाः तिष्ठ तिष्ठ इति च अब्रुवन् ।
    अस्माकम् त्वम् हि तुरगम् यज्ञियम् हृतवान् असि ॥१-४०-२८॥


###Slōka 29###


    दुर्मेधः त्वम् हि संप्राप्तान् विद्धि नः सगरात्मजान् ।
    श्रुत्वा तत् वचनम् तेषाम् कपिलो रघुनंदन ॥१-४०-२९॥


###Slōka 30###


    रोषेण महता आविष्टो हुम् कारम् अकरोत् तदा ।
    ततः तेन अप्रमेयेण कपिलेन महात्मना ।भस्म राशी कृताः सर्वे काकुत्स्थ सगरात्मजाः ॥१-४०-३०॥


