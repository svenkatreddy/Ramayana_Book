बालकाण्डम्
===============================


## Chapter 20  / सर्गः २०##


###Slōka 1 / श्लोक १###


    तत् श्रुत्वा राज शार्दूलो विश्वामित्रस्य भाषितम् ।
    मुहूर्तम् इव निस्सज्ञः सज्ञावान् इदम् अब्रवीत् ॥१-२०-१॥


###Slōka 2 / श्लोक २###


    ऊन षोडश वर्षो मे रामो राजीव लोचनः ।
    न युद्ध योग्यताम् अस्य पश्यामि सह राक्षसैः ॥१-२०-२॥


###Slōka 3 / श्लोक ३###


    इयम् अक्षौहिणी सेना यस्य अहम् पतिः ईश्वरः ।
    अनया सहितो गत्वा योद्ध अहम् तैर् निशाचरैः ॥१-२०-३॥


###Slōka 4 / श्लोक ४###


    इमे शूराः च विक्रान्ता भृत्याः मे अस्त्र विशारदाः ।
    योग्या रक्षोगणैः योद्धुम् न रामम् नेतुम् अर्हसि ॥१-२०-४॥


###Slōka 5 / श्लोक ५###


    अहम् एव धनुष्पाणिः गोप्ता समर मूर्धनि ।
    यावत् प्राणान् धरिष्यामि तावत् योत्स्ये निशाचरैः ॥१-२०-५॥


###Slōka 6 / श्लोक ६###


    निर्विघ्ना व्रत चर्या सा भविष्यति सुरक्षिता ।
    अहम् तत्र आगमिष्यामि न रामम् नेतुम् अर्हसि ॥१-२०-६॥


###Slōka 7 / श्लोक ७###


    बालो हि अकृत विद्यः च न च वेत्ति बलाबलम् ।
    न च अस्त्र बल संयुक्तो न च युद्ध विशारदः ॥१-२०-७॥


###Slōka 8 / श्लोक ८###


    न च असौ रक्षसा योग्यः कूट युद्धा हि राक्षसा ।
    विप्रयुक्तो हि रामेण मुहूर्तम् अपि न उत्सहे ॥१-२०-८॥


###Slōka 9 / श्लोक ९###


    जीवितुम् मुनि शार्दूल न रामम् नेतुम् अर्हसि ।
    यदि वा राघवम् ब्रह्मन् नेतुम् इच्छसि सुव्रत ॥१-२०-९॥


###Slōka 10 / श्लोक १०###


    चतुरंग समायुक्तम् मया सह च तम् नय ।
    षष्टिः वर्ष सहस्राणि जातस्य मम कौशिक ॥१-२०-१०॥


###Slōka 11 / श्लोक ११###


    कृच्छ्रेण उत्पादितः च अयम् न रामम् नेतुम् अर्हसि ।
    चतुर्णाम् आत्मजानाम् हि प्रीतिः परमिका मम ॥१-२०-११॥


###Slōka 12 / श्लोक १२###


    ज्येष्ठे धर्म प्रधाने च न रामम् नेतुम् अर्हसि ।
    किम् वीर्याः राक्षसाः ते च कस्य पुत्राः च के च ते ॥१-२०-१२॥


###Slōka 13 / श्लोक १३###


    कथम् प्रमाणाः के च एतान् रक्षन्ति मुनिपुंगव ।
    कथम् च प्रति कर्तव्यम् तेषाम् रामेण रक्षसाम् ॥१-२०-१३॥


###Slōka 14 / श्लोक १४###


    मामकैः वा बलैः ब्रह्मन् मया वा कूट योधिनाम् ।
    सर्वम् मे शंस भगवन् कथम् तेषाम् मया रणे॥१-२०-१४॥


###Slōka 15 / श्लोक १५###


    स्थातव्यम् दुष्ट भावानाम् वीर्योत्सिक्ता हि राक्षसाः ।
    तस्य तद् वचनम् श्रुत्वा विश्वामित्रो अभ्यभाषत ॥१-२०-१५॥


###Slōka 16 / श्लोक १६###


    पौलस्त्य वंश प्रभवो रावणो नाम राक्षसः ।
    स ब्रह्मणा दत्त वरः त्रैलोक्यम् बाधते भृशम् ॥१-२०-१६॥


###Slōka 17 / श्लोक १७###


    महाबलो महावीर्यो राक्षसैः बहुभिः वृतः ।
    श्रूयते च महाराजा रावणो राक्षस अधिपः ॥१-२०-१७॥


###Slōka 18 / श्लोक १८###


    साक्षात् वैश्रवण भ्राता पुत्रो विश्रवसो मुनेः ।
    यदा न खलु यज्ञस्य विघ्न कर्ता महाबलः ॥१-२०-१८॥


###Slōka 19 / श्लोक १९###


    तेन संचोदितौ तौ तु राक्षसौ च महाबलौ ।
    मारीचः च सुबाहुः च यज्ञ विघ्नम् करिष्यतः ॥१-२०-१९॥


###Slōka 20 / श्लोक २०###


    इति उक्तो मुनिना तेन राजा उवाच मुनिम् तदा ।
    न हि शक्तो अस्मि संग्रामे स्थातुम् तस्य दुरात्मनः ॥१-२०-२०॥


###Slōka 21 / श्लोक २१###


    स त्वम् प्रसादम् धर्मज्ञ कुरुष्व मम पुत्रके ।
    मम च एव अल्प भाग्यस्य दैवतम् हि भवान् गुरुः ॥१-२०-२१॥


###Slōka 22 / श्लोक २२###


    देव दानव गंधर्वा यक्षाः पतग पन्नगाः।
    न शक्ता रावणम् सोढुम् किम् पुनर् मानवा युधि ॥१-२०-२२॥


###Slōka 23 / श्लोक २३###


    स तु वीर्यवताम् वीर्यम् आदत्ते युधि रावणः ।
    तेन च अहम् न शक्तोऽस्मि संयोद्धुम् तस्य वा बलैः ॥१-२०-२३॥


###Slōka 24 / श्लोक २४###


    सबलो वा मुनिश्रेष्ठ सहितो वा मम आत्मजैः ।
    कथम् अपि अमर प्रख्यम् संग्रामाणाम् अकोविदम् ॥१-२०-२४॥


###Slōka 25 / श्लोक २५###


    बालम् मे तनयम् ब्रह्मन् नैव दास्यामि पुत्रकम् ।
    अथ काल उपमौ युद्धे सुतौ सुन्दोपसुन्दयोः ॥१-२०-२५॥


###Slōka 26 / श्लोक २६###


    यज्ञ विघ्न करौ तौ ते न एव दास्यामि पुत्रकम् ।
    मारीचः च सुबाहुः च वीर्यवन्तौ सुशिक्षितौ ॥१-२०-२६॥


###Slōka 27 / श्लोक २७###


    तयोः अन्यतरम् योद्धुम् यास्यामि स सुहृत् गणः ।
    अन्यथा त्वनुनेष्यामि भवन्तम् सह बान्धव ॥१-२०-२७॥


###Slōka 28 / श्लोक २८###


    इति नरपति जल्पनात् द्विजेन्द्रम्कुशिक सुतम् सुमहान् विवेश मन्युः ।
    सु हुत इव मखे अग्निः आज्य सिक्तःसमभवत् उज्वलितो महर्षि वह्निः ॥१-२०-२८॥


