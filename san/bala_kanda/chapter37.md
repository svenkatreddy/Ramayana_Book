बालकाण्डम्
===============================


###Slōka 1###


    तप्यमाने तदा देवे स इन्द्राः स अग्नि पुरोगमाः ।
    सेनापतिम् अभीप्सन्तः पितामहम् उपागमन् ॥१-३७-१॥


###Slōka 2###


    ततो अब्रुवन् सुराः सर्वे भगवंतम् पितामहम् ।
    प्रणिपत्य सुराः राम स इन्द्राः स अग्नि पुरोगमाः ॥१-३७-२॥


###Slōka 3###


    येन सेनापतिः देव दत्तो भगवता पुरा ।
    स तपः परम् आस्थाय तप्यते स्म सह उमया ॥१-३७-३॥


###Slōka 4###


    यत् अत्र अनंतरम् कार्यम् लोकानाम् हित काम्यया ।
    संविधत्स्व विधानज्ञ त्वम् हि नः परमा गतिः ॥१-३७-४॥


###Slōka 5###


    देवतानाम् वचः श्रुत्वा सर्व लोक पितामहः ।
    सान्त्वयन् मधुरैः वाक्यैः त्रिदशान् इदम् अब्रवीत् ॥१-३७-५॥


###Slōka 6###


    शैल पुत्र्या यत् उक्तम् तत् न प्रजाः स्वासु पत्निषु ।
    तस्या वचनम् अक्लिष्टम् सत्यम् एव न संशयः ॥१-३७-६॥


###Slōka 7###


    इयम् आकाश गंगा यस्याम् पुत्रम् हुताशनः ।
    जनयिष्यति देवानाम् सेनापतिम् अरिंदमम् ॥१-३७-७॥


###Slōka 8###


    ज्येष्ठा शैलेन्द्र दुहिता मानयिष्यति तम् सुतम् ।
    उमायाः तत् बहुमतम् भविष्यति न संशयः ॥१-३७-८॥


###Slōka 9###


    तत् श्रुत्वा वचनम् तस्य कृतार्था रघुनन्दन ।
    प्रणिपत्य सुराः सर्वे पितामहम् अपूजयन् ॥१-३७-९॥


###Slōka 10###


    ते गत्वा परमम् राम कैलासम् धातु मण्डितम् ।
    अग्निम् नियोजयामासुः पुत्रार्थम् सर्व देवताः ॥१-३७-१०॥


###Slōka 11###


    देव कार्यम् इदम् देव समाधत्स्व हुताशन ।
    शैल पुत्र्याम् महातेजो गंगायाम् तेज उत्सृज ॥१-३७-११॥


###Slōka 12###


    देवतानाम् प्रतिज्ञाय गंगाम् अभ्येत्य पावकः ।
    गर्भम् धारय वै देवि देवतानाम् इदम् प्रियम् ॥१-३७-१२॥


###Slōka 13###


    इति एतत् वचनम् श्रुत्वा दिव्यम् रूपम् अधारयत् ।
    स तस्या महिमाम् दृष्ट्वा समंतात् अवकीर्यत ॥१-३७-१३॥


###Slōka 14###


    समंततः तदा देवीम् अभ्यषिंचत पावकः ।
    सर्व स्रोतांसि पूर्णानि गंगाया रघुनन्दन ॥१-३७-१४॥


###Slōka 15###


    तम् उवाच ततो गंगा सर्व देव पुरोगमम् ।
    अशक्ता धारणे देव तेजः तव समुद्धतम् ॥१-३७-१५॥


###Slōka 16###


    दह्यमाना अग्निना तेन संप्रव्यथित चेतना ।
    अथ अब्रवीत् इदम् गंगाम् सर्व देव हुताशनः ॥१-३७-१६॥


###Slōka 17###


    इह हैमवते पार्श्वे गर्भो अयम् संनिवेश्यताम् ।
    श्रुत्वा तु अग्नि वचो गंगा तम् गर्भम् अतिभास्वरम् ॥१-३७-१७॥


###Slōka 18###


    उत्ससर्ज महातेजाः स्रोतोभ्यो हि तदा अनघ ।
    यत् अस्या निर्गतम् तस्मात् तप्त जांबूनद प्रभम् ॥१-३७-१८॥


###Slōka 19###


    कांचनम् धरणीम् प्राप्तम् हिरण्यम् अतुल प्रभम् ।
    ताम्रम् कार्ष्णायसम् चैव तैक्ष्ण्यात् एव अभिजायत ॥१-३७-१९॥


###Slōka 20###


    मलम् तस्य अभवत् तत्र त्रपु सीसकम् एव च ।
    तत् एतत् धरणीम् प्राप्य नाना धातुः अवर्धत ॥१-३७-२०॥


###Slōka 21###


    निक्षिप्त मात्रे गर्भे तु तेजोभिः अभिरंजितम् ।
    सर्वम् पर्वत संनद्धम् सौवर्णम् अभवत् वनम् ॥१-३७-२१॥


###Slōka 22###


    जातरूपम् इति ख्यातम् तदा प्रभृति राघव ।
    सुवर्णम् पुरुषव्याघ्र हुताशन सम प्रभम् ।तृण वृक्ष लता गुल्मम् सर्वम् भवति कांचनम् ॥१-३७-२२॥


###Slōka 23###


    तम् कुमारम् ततो जातम् स इन्द्राः सह मरुद् गणाः ।
    क्षीर संभावन अर्थाय कृत्तिकाः समयोजयन् ॥१-३७-२३॥


###Slōka 24###


    ताः क्षीरम् जात मात्रस्य कृत्वा समयम् उत्तमम् ।
    ददुः पुत्रो अयम् अस्माकम् सर्वासाम् इति निश्चिताः ॥१-३७-२४॥


###Slōka 25###


    ततः तु देवताः सर्वाः कार्तिकेय इति ब्रुवन् ।
    पुत्रः त्रैलोक्य विख्यातो भविष्यति न संशयः ॥१-३७-२५॥


###Slōka 26###


    तेषाम् तत् वचनम् श्रुत्वा स्कन्नम् गर्भ परिस्रवे ।
    स्नापयन् परया लक्ष्म्या दीप्यमानम् यथा अनलम् ॥१-३७-२६॥


###Slōka 27###


    स्कंद इति अब्रुवन् देवाः स्कन्नम् गर्भ परिस्रवात् ।
    कार्तिकेयम् महाबाहुम् काकुत्स्थ ज्वलन उपमम् ॥१-३७-२७॥


###Slōka 28###


    प्रादुर्भूतम् ततः क्षीरम् कृत्तिकानाम् अनुत्तमम् ।
    षण्णाम् षड् आननो भूत्वा जग्राह स्तनजम् पयः ॥१-३७-२८॥


###Slōka 29###


    गृहीत्वा क्षीरम् एक अह्ना सुकुमार वपुः तदा ।
    अजयत् स्वेन वीर्येण दैत्य सैन्य गणान् विभुः ॥१-३७-२९॥


###Slōka 30###


    सुर सेना गण पतिम् अभ्यषिंचत् महाद्युतिम् ।
    ततः तम् अमराः सर्वे समेत्य अग्नि पुरोगमाः ॥१-३७-३०॥


###Slōka 31###


    एष ते राम गंगाया विस्तरो अभिहितो मया ।
    कुमार संभवः चैव धन्यः पुण्यः तथैव च ॥१-३७-३१॥


###Slōka 32###


    भक्तः च यः कार्तिकेये काकुत्स्थ भुवि मानवः ।
    आयुष्मान् पुत्र पौत्रः च स्कन्द सालोक्यताम् व्रजते ॥१-३७-३२॥


