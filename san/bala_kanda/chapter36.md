बालकाण्डम्
===============================


## Chapter 36  / सर्गः ३६##


###Slōka 1 / श्लोक १###


    उक्त वाक्ये मुनौ तस्मिन् उभौ राघव लक्ष्मणौ ।
    प्रतिनंद्य कथाम् वीरौ ऊचतुः मुनि पुंगवम् ॥१-३६-१॥


###Slōka 2 / श्लोक २###


    धर्म युक्तम् इदम् ब्रह्मन् कथितम् परमम् त्वया ।
    दुहितुः शैल राजस्य ज्येष्ठाय वक्तुम् अर्हसि ।विस्तरम् विस्तरज्ञो असि दिव्य मानुष संभवम् ॥१-३६-२॥


###Slōka 3 / श्लोक ३###


    त्रीन् पथो हेतुना केन पावयेत् लोक पावनी ।
    कथम् गङ्गा त्रिपथगा विश्रुता सरित् उत्तमा ॥१-३६-३॥


###Slōka 4 / श्लोक ४###


    त्रिषु लोकेषु धर्मज्ञ कर्मभिः कैः समन्विता ।
    तथा ब्रुवति काकुत्स्थे विश्वामित्रः तपोधनः ॥१-३६-४॥


###Slōka 5 / श्लोक ५###


    निखिलेन कथाम् सर्वाम् ऋषि मध्ये न्यवेदयत् ।
    पुरा राम कृत उद्वाहः शिति कण्ठो महा तपाः ॥१-३६-५॥


###Slōka 6 / श्लोक ६###


    दृष्ट्वा च भगवान् देवीम् मैथुनाय उपचक्रमे ।
    तस्य संक्रीडमानस्य महादेवस्य धीमतः ।शितिकण्ठस्य देवस्य दिव्यम् वर्ष शतम् गतम् ॥१-३६-६॥


###Slōka 7 / श्लोक ७###


    न च अपि तनयो राम तस्याम् आसीत् परंतप ।
    सर्वे देवाः समुद्युक्ताः पितामह पुरोगमाः ॥१-३६-७॥


###Slōka 8 / श्लोक ८###


    यत् इह उत्पद्यते भूतम् कः तत् प्रतिसहिष्यति ।
    अभिगम्य सुराः सर्वे प्रणिपत्य इदम् अब्रुवन् ॥१-३६-८॥


###Slōka 9 / श्लोक ९###


    देव देव महादेव लोकस्य अस्य हिते रत ।
    सुराणाम् प्रणिपातेन प्रसादम् कर्तुम् अर्हसि ॥१-३६-९॥


###Slōka 10 / श्लोक १०###


    न लोका धारयिष्यन्ति तव तेजः सुरोत्तम ।
    ब्राह्मेण तपसा युक्तो देव्या सह तपः चर ॥१-३६-१०॥


###Slōka 11 / श्लोक ११###


    त्रैलोक्य हित काम अर्थम् तेजः तेजसि धारय ।
    रक्ष सर्वान् इमान् लोकान् न अलोकम् कर्तुम् अर्हसि ॥१-३६-११॥


###Slōka 12 / श्लोक १२###


    देवतानाम् वचः श्रुत्वा सर्व लोक महेश्वरः ।
    बाढम् इति अब्रवीत् सर्वान् पुनः च इदम् उवाच ह ॥१-३६-१२॥


###Slōka 13 / श्लोक १३###


    धारयिष्यामि अहम् तेजः तेजसि एव सह उमया ।
    त्रिदशाः पृथिवी चैव निर्वाणम् अधिगच्छतु ॥१-३६-१३॥


###Slōka 14 / श्लोक १४###


    यद् इदम् क्षुभितम् स्थानात् मम तेजो हि अनुत्तमम् ।
    धारयिष्यति कः तत् मे ब्रुवन्तु सुर सत्तमाः ॥१-३६-१४॥


###Slōka 15 / श्लोक १५###


    एवम् उक्ताः ततो देवाः प्रत्यूचुर् वृषभ ध्वजम् ।
    यत् तेजः क्षुभितम् हि अद्य तद् धरा धारयिष्यति ॥१-३६-१५॥


###Slōka 16 / श्लोक १६###


    एवम् उक्तः सुर पतिः प्रमुमोच महाबलः ।
    तेजसा पृथिवी येन व्याप्ता स गिरि कानना ॥१-३६-१६॥


###Slōka 17 / श्लोक १७###


    ततो देवाः पुनर् इदम् ऊचुः च अपि हुताशनम् ।
    आविश त्वम् महातेजो रौद्रम् वायु समन्वितः ॥१-३६-१७॥


###Slōka 18 / श्लोक १८###


    तद् अग्निना पुनर् व्याप्तम् संजातम् श्वेत पर्वतम् ।
    दिव्यम् शरवणम् चैव पावक आदित्य संनिभम् ॥१-३६-१८॥


###Slōka 19 / श्लोक १९###


    यत्र जातो महातेजाः कार्तिकेयो अग्नि संभवः ।
    अथ उमाम् च शिवम् चैव देवाः स ऋषि गणाः तदा ॥१-३६-१९॥


###Slōka 20 / श्लोक २०###


    पूजयामासुः अत्यर्थम् सुप्रीत मनसः ततः ।
    अथ शैल सुता राम त्रिदशान् इदम् अब्रवीत्।समन्युः अशपत् सर्वान् क्रोध संरक्त लोचना ।यस्मात् निवारिता च अहम् संगता पुत्र काम्यया ॥१-३६-२०॥


###Slōka 21 / श्लोक २१###


    अपत्यम् स्वेषु दारेषु न उत्पदयितुम् अर्हथ ।
    अद्य प्रभृति युष्माकम् अप्रजाः सन्तु पत्नयः ॥१-३६-२१॥


###Slōka 22 / श्लोक २२###


    एवम् उक्त्वा सुरान् सर्वान् शशाप पृथिवीम् अपि ।
    अवने न एक रूपा त्वम् बहु भार्या भविष्यसि ॥१-३६-२२॥


###Slōka 23 / श्लोक २३###


    न च पुत्र कृताम् प्रीतिम् मत् क्रोध कलुषीकृता ।
    प्राप्स्यसि त्वम् सुदुर्मेधे मम पुत्रम् अनिच्छती ॥१-३६-२३॥


###Slōka 24 / श्लोक २४###


    तान् सर्वान् पीडितान् दृष्ट्वा सुरान् सुरपतिः तदा ।
    गमनाय उपचक्राम दिशम् वरुण पालिताम् ॥१-३६-२४॥


###Slōka 25 / श्लोक २५###


    स गत्वा तप आतिष्ठत् पार्श्वे तस्य उत्तरे गिरेः ।
    हिमवत् प्रभवे शृंगे सह देव्या महेश्वरः ॥१-३६-२५॥


###Slōka 26 / श्लोक २६###


    एष ते विस्तरो राम शैल पुत्र्या निवेदितः ।
    गन्गायाः प्रभवम् चैव शृणु मे सह लक्ष्मण ॥१-३६-२६॥


