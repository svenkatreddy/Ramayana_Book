बालकाण्डम्
===============================


###Slōka 1###


    प्राप्त राज्यस्य रामस्य वाल्मीकिर् भगवान् ऋषिः ।
    चकार चरितम् कृत्स्नम् विचित्र पदम् अर्थवत् ॥१-४-१॥


###Slōka 2###


    चतुर्विंशत् सहस्राणि श्लोकानाम् उक्तवान् ऋषिः ।
    तथा सर्ग शतान् पंच षट् काण्डानि तथा उत्तरम् ॥१-४-२॥


###Slōka 3###


    कृत्वा तु तन् महाप्राज्ञः स भविष्यम् सह उत्तरम् ।
    चिन्तयामास कोन्वेतत् प्रयुंजीयाद् इति प्रभुः ॥१-४-३॥


###Slōka 4###


    तस्य चिन्तयामानस्य महर्षेर् भावितात्मनः ।
    अगृह्णीताम् ततः पादौ मुनि वेषौ कुशी लवौ ॥१-४-४॥


###Slōka 5###


    कुशी लवौ तु धर्मज्ञौ राज पुत्रौ यशश्विनौ ।
    भ्रातरौ स्वर संपन्नौ ददर्श आश्रम वासिनौ ॥१-४-५॥


###Slōka 6###


    स तु मेधाविनौ दृष्ट्वा वेदेषु परिनिष्टितौ ।
    वेदोपबृंहणार्थाय तौ अग्राहयत प्रभुः ॥१-४-६॥


###Slōka 7###


    काव्यम् रामायणम् कृत्स्नम् सीतायाः चरितम् महत् ।
    पौलस्त्य वधम् इति एवम् चकार चरित व्रतः ॥१-४-७॥


###Slōka 8###


    पाठ्ये गेये च मथुरम् प्रमाणैः त्रिभिर् अन्वितम् ।
    जातिभिः सप्तभिः युक्तम् तन्त्री लय समन्वितम् ॥१-४-८॥


###Slōka 9###


    रसैः शृंगार करुण हास्य रौद्र भयानकैः ।
    विरादिभी रसैर् युक्तम् काव्यम् एतत् अगायताम् ॥१-४-९॥


###Slōka 10###


    तौ तु गान्धर्व तत्त्वज्ञौ स्थान मूर्च्छन कोविदौ ।
    भ्रातरौ स्वर संपन्नौ गन्धर्वाः इव रूपिणौ ॥१-४-१०॥


###Slōka 11###


    रूप लक्षण संपन्नौ मधुर स्वर भाषिणौ ।
    बिंबात् इव उथीतौ बिंबौ राम देहात् तथा अपरौ ॥१-४-११॥


###Slōka 12###


    तौ राज पुत्रौ कार्त्स्न्येन धर्म्यम् आख्यानम् उत्तमम् ।
    वाचो विधेयम् तत् सर्वम् कृत्वा काव्यम् अनिन्दितौ ॥१-४-१२॥


###Slōka 13###


    ऋषीणाम् च द्विजातीनाम् साधूनाम् च समागमे ।
    यथा उपदेशम् तत्त्वज्ञौ जगतुः तौ समाहितौ ॥१-४-१३॥


###Slōka 14###


    महात्मनौ महाभागौ सर्व लक्ष्ण लक्षितौ ।
    तौ कदाचित् समेतानाम् ऋषीणाम् भवित आत्मनाम् ॥१-४-१४॥


###Slōka 15###


    मध्ये सभम् समीपस्थौ इदम् काव्यम् अगायताम् ।
    तत् श्रुत्वा मुनयः सर्वे बाष्प पर्याकुलेक्षणाः ॥१-४-१५॥


###Slōka 16###


    साधु साध्विति ता ऊचुः परम् विस्मयम् आगताः ।
    ते प्रीत मनसः सर्वे मुनयो धर्म वत्सलाः ॥१-४-१६॥


###Slōka 17###


    प्रशशंसुः प्रशस्तव्यौ गायमानौ कुशी लवौ ।
    अहो गीतस्य माधुर्यम् श्लोकानाम् च विशेषतः ॥१-४-१७॥


###Slōka 18###


    चिरनिर्वृत्तम् अपि एतत् प्रत्यक्षम् इव दर्शितम् ।
    प्रविश्य ता उभौ सुष्ठु तथा भावम् अगायताम् ॥१-४-१८॥


###Slōka 19###


    सहितौ मधुरम् रक्तम् संपन्नम् स्वर संपदा ।
    एवम् प्रशस्यमानौ तौ तपः श्लाघ्यैः महर्षिभिः ॥१-४-१९॥


###Slōka 20###


    संरक्ततरम् अत्यर्थम् मधुरम् तौ अगायताम् ।
    प्रीतः कश्चिन् मुनिः ताभ्याम् संस्थितः कलशम् ददौ ॥१-४-२०॥


###Slōka 21###


    प्रसन्नो वल्कलम् कश्चिद् ददौ ताभ्याम् महायशाः ।
    अन्यः कृष्णाजिनम् अदद् यज्ञ सूत्रम् तथा अपरः ॥१-४-२१॥


###Slōka 22###


    कश्चित् कमण्डलुम् प्रदान् मौञ्जीम् अन्यो महामुनिः ।
    ब्रुसीमन्यः तदा प्रादत् कौपीनम् अपरो मुनिः ॥१-४-२२॥


###Slōka 23###


    ताभ्याम् ददौ तदा हृष्टः कुठारम् अपरो मुनिः ।
    काषायम् अपरो वस्त्रम् चीरम् अन्यो ददौ मुनिः ॥१-४-२३॥


###Slōka 24###


    जटाबन्धनम् अन्यः तु काष्ठ रज्जुम् मुदान्वितः ।
    यज्ञ भाण्डम् ऋषिः कश्चित् काष्ठभारम् तथा परः ॥१-४-२४॥


###Slōka 25###


    औदुम्बरीम् ब्रुसीम् अन्यः स्वस्ति केचित् तदा अवदन् ।
    आयुष्यम् अपरे प्राहुर् मुदा तत्र महर्षयः ॥१-४-२५॥


###Slōka 26###


    ददुः च एवम् वरान् सर्वे मुनयः सत्यवादिनः ।
    आश्चर्यम् इदम् आख्यानम् मुनिना संप्रकीर्तितम् ॥१-४-२६॥


###Slōka 27###


    परम् कवीनाम् आधारम् समाप्तम् च यथा क्रमम् ।
    अभिगीतम् इदम् गीतम् सर्व गीतेषु कोविदौ ॥१-४-२७॥


###Slōka 28###


    आयुष्यम् पुष्टि जननम् सर्व श्रुति मनोहरम् ।
    प्रशस्यमानौ सर्वत्र कदाचित् तत्र गायकौ ॥१-४-२८॥


###Slōka 29###


    रथ्यासु राज मार्गेषु ददर्श भरताग्रजः ।
    स्व वेश्म च आनीय ततो भ्रातरौ स कुशी लवौ ॥१-४-२९॥


###Slōka 30###


    पूजयामास पुज अर्हौ रामः शत्रुनिबर्हणः ।
    आसीनः कांचने दिव्ये स च सिंहासने प्रभुः ॥१-४-३०॥


###Slōka 31###


    उपोपविष्टैः सचिवैः भ्रातृभिः च समन्वित ।
    दृष्ट्वा तु रूप संपन्नौ विनीतौ भ्रातरौ उभौ ॥१-४-३१॥


###Slōka 32###


    उवाच लक्ष्मणम् रामः शत्रुघ्नम् भरतम् तथा ।
    श्रूयताम् एतद् आख्यानम् अनयोः देव वर्चसोः ॥१-४-३२॥


###Slōka 33###


    विचित्रार्थ पदम् सम्यक् गायकौ समचोदयत् ।
    तौ च अपि मधुरम् रक्तम् स्वचित्तायत निःस्वनम् ॥१-४-३३॥


###Slōka 34###


    तन्त्री लयवत् अत्यर्थम् विश्रुतार्थम् अगायताम् ।
    ह्लादयत् सर्व गात्राणि मनांसि हृदयानि च ।श्रोत्राश्रय सुखम् गेयम् तद् बभौ जनसंसदि ॥१-४-३४॥


###Slōka 35###


    इमौ मुनी पार्थिव लक्षणान्वितौकुशी लवौ च एव महातपस्विनौ ।
    ममा अपि तद् भूति करम् प्रचक्षतेमहानुभावम् चरितम् निबोधत ॥१-४-३५॥


###Slōka 36###


    ततः तु तौ राम वचः प्रचोदितौअगायताम् मार्ग विधान संपदा ।
    स च अपि रामः परिषद् गतः शनैर्बुभूषय आसक्तमना बभूव ॥१-४-३६॥


