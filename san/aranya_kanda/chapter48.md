अरण्यकाण्डम्
===============================


###Slōka 1###


    एवम् ब्रुवत्याम् सीतायाम् संरब्धः परुष अक्षरम् ।
    ललाटे भ्रुकुटीम् कृत्वा रावणः प्रति उवाच ह ॥३-४८-१॥


###Slōka 2###


    भ्राता वैश्रवणस्य अहम् सापत्नो वरवर्णिनि ।
    रावणो नाम भद्रम् ते दशग्रीवः प्रतापवान् ॥३-४८-२॥


###Slōka 3###


    यस्य देवाः स गंधर्वाः पिशाच पतग उरगाः ।
    विद्रवन्ति भयात् भीता मृत्योः इव सदा प्रजाः ॥३-४८-३॥


###Slōka 4###


    येन वैश्रवणो भ्राता वैमात्रः कारणांतरे ।
    द्वन्द्वम् आसादितः क्रोधात् रणे विक्रम्य निर्जितः ॥३-४८-४॥


###Slōka 5###


    मत् भय आर्तः परित्यज्य स्वम् अधिष्ठानम् ऋद्धिमत् ।
    कैलासम् पर्वत श्रेष्ठम् अध्यास्ते नर वाहनः ॥३-४८-५॥


###Slōka 6###


    यस्य तत् पुष्पकम् नाम विमानम् कामगम् शुभम् ।
    वीर्याद् आवर्जितम् भद्रे येन यामि विहायसम् ॥३-४८-६॥


###Slōka 7###


    मम संजात रोषस्य मुखम् दृष्ट्वा एव मैथिलि ।
    विद्रवन्ति परित्रस्ताः सुराः शक्र पुरोगमाः ॥३-४८-७॥


###Slōka 8###


    यत्र तिष्ठामि अहम् तत्र मारुतो वाति शन्कितः ।
    तीव्र अंशुः शिशिर अंशुः च भयात् संपद्यते रविः ॥३-४८-८॥


###Slōka 9###


    निष्कंप पत्राः तरवो नद्यः च स्तिमित उदकाः ।
    भवन्ति यत्र तत्र अहम् तिष्ठामि च चरामि च ॥३-४८-९॥


###Slōka 10###


    मम पारे समुद्रस्य लंका नाम पुरी शुभा ।
    संपूर्णा राक्षसैः घोरैः यथा इन्द्रस्य अमरावती ॥३-४८-१०॥


###Slōka 11###


    प्राकारेण परिक्षिप्ता पाण्डुरेण विराजिता ।
    हेम कक्ष्या पुरी रम्या वैदूर्यमय तोरणा ॥३-४८-११॥


###Slōka 12###


    हस्ति अश्व रथ संभाधा तूर्य नाद विनादिता ।
    सर्व काम फलैः वृक्षैः संकुल उद्यान भूषिता ॥३-४८-१२॥


###Slōka 13###


    तत्र त्वम् वस हे सीते राजपुत्रि मया सह ।
    न स्मरिष्यसि नारीणाम् मानुषीणाम् मनस्विनि ॥३-४८-१३॥


###Slōka 14###


    भुंजाना मानुषान् भोगान् दिव्यान् च वरवर्णिनि ।
    न स्मरिष्यसि रामस्य मानुषस्य गत आयुषः ॥३-४८-१४॥


###Slōka 15###


    स्थापयित्वा प्रियम् पुत्रम् राज्ञा दशरथेन यः ।
    मन्द वीर्यः सुतो ज्येष्ठः ततः प्रस्थापितो वनम् ॥३-४८-१५॥


###Slōka 16###


    तेन किम् भ्रष्ट राज्येन रामेण गत चेतसा ।
    करिष्यसि विशालाक्षि तापसेन तपस्विना ॥३-४८-१६॥


###Slōka 17###


    सर्व राक्षस भर्तारम् कामय - कामात् - स्वयम् आगतम् ।
    न मन्मथ शर आविष्टम् प्रति आख्यातुम् त्वम् अर्हसि ॥३-४८-१७॥


###Slōka 18###


    प्रति आख्याय हि माम् भीरु परितापम् गमिष्यसि ।
    चरणेन अभिहत्य इव पुरूरवसम् ऊर्वशी ॥३-४८-१८॥


###Slōka 19###


    अंगुल्या न समो रामो मम युद्धे स मानुषः ।
    तव भाग्येन् संप्राप्तम् भजस्व वरवर्णिनि ॥३-४८-१९॥


###Slōka 20###


    एवम् उक्ता तु वैदेही क्रुद्धा संरक्त लोचना ।
    अब्रवीत् परुषम् वाक्यम् रहिते राक्षस अधिपम् ॥३-४८-२०॥


###Slōka 21###


    कथम् वैश्रवणम् देवम् सर्व देव नमस्कृतम् ।
    भ्रातरम् व्यपदिश्य त्वम् अशुभम् कर्तुम् इच्छसि ॥३-४८-२१॥


###Slōka 22###


    अवश्यम् विनशिष्यन्ति सर्वे रावण राक्षसाः ।
    येषाम् त्वम् कर्कशो राजा दुर्बुद्धिः अजित इन्द्रियः ॥३-४८-२२॥


###Slōka 23###


    अपहृत्य शचीम् भार्याम् शक्यम् इन्द्रस्य जीवितुम् ।
    न हि रामस्य भार्याम् माम् अपनीय अस्ति जीवितम् ॥३-४८-२३॥


###Slōka 24###


    जीवेत् चिरम् वज्र धरस्य हस्तात्शचीम् प्रधृष्य अप्रतिरूप रूपाम् ।
    न मा दृशीम् राक्षस धर्षयित्वापीत अमृतस्य अपि तव अस्ति मोक्षः ॥३-४८-२४॥


