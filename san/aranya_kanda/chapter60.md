अरण्यकाण्डम्
===============================


## Chapter 60  / सर्गः ६०##


###Slōka 1###


    भृशम् आव्रजमानस्य तस्य अधो वाम लोचनम् ।
    प्रास्फुरत् च अस्खलत् रामो वेपथुः च अस्य जायते ॥३-६०-१॥


###Slōka 2###


    उपालक्ष्य निमित्तानि सो अशुभानि मुहुर् मुहुः ।
    अपि क्षेमम् तु सीताया इति वै व्याजहार ह ॥३-६०-२॥


###Slōka 3###


    त्वरमाणो जगाम अथ सीता दर्शन लालसः ।
    शून्यम् आवसथम् दृष्ट्वा बभूव उद्विग्न मानसः ॥३-६०-३॥


###Slōka 4###


    उद् भ्रमन् इव वेगेन विक्षिपन् रघु नन्दनः ।
    तत्र तत्र उटज स्थानम् अभिवीक्ष्य समंततः ॥३-६०-४॥


###Slōka 5###


    ददर्श पर्ण शालाम् च सीतया रहिताम् तदा ।
    श्रिया विरहिताम् ध्वस्ताम् हेमन्ते पद्मिनीम् इव ॥३-६०-५॥


###Slōka 6###


    रुदन्तम् इव वृक्षैः च ग्लान पुष्प मृग द्विजम् ।
    श्रिया विहीनम् विध्वस्तम् संत्यक्त वन दैवतैः ॥३-६०-६॥


###Slōka 7###


    विप्रकीर्ण अजिन कुशम् विप्रविद्ध बृसी कटम् ।
    दृष्ट्वा शून्य उटज स्थानम् विललाप पुनः पुनः ॥३-६०-७॥


###Slōka 8###


    हृता मृता वा नष्टा वा भक्षिता वा भविष्यति ।
    निलीना अपि अथवा भीरुः अथवा वनम् आश्रिता ॥३-६०-८॥


###Slōka 9###


    गता विचेतुम् पुष्पाणि फलानि अपि च वा पुनः ।
    अथवा पद्मिनीम् याता जल अर्थम् वा नदीम् गता ॥३-६०-९॥


###Slōka 10###


    यत्नात् मृगयमाणः तु न आससाद वने प्रियाम् ।
    शोक रक्त ईक्षणः श्रीमान् उन्मत्त इव लक्ष्यते ॥३-६०-१०॥


###Slōka 11###


    वृक्षात् वृक्षम् प्रधावन् स गिरीम् च अपि नदी नदम् ।
    बभ्राम विलपन् रामः शोक पंक अर्णव प्लुतः ॥३-६०-११॥


###Slōka 12###


    अस्ति कच्चित् त्वया दृष्टा सा कदम्ब प्रिया प्रिया ।
    कदम्ब यदि जानीषे शंस सीताम् शुभ आननाम् ॥३-६०-१२॥


###Slōka 13###


    स्निग्ध पल्लव संकाशाम् पीत कौशेय वासिनीम् ।
    शंसस्व यदि सा दृष्टा बिल्व बिल्व उपम स्तनी ॥३-६०-१३॥


###Slōka 14###


    अथवा अर्जुन शंस त्वम् प्रियाम् ताम् अर्जुन प्रियाम् ।
    जनकस्य सुता तन्वी यदि जीवति वा न वा ॥३-६०-१४॥


###Slōka 15###


    ककुभः ककुभ ऊरुम् ताम् व्यक्तम् जानाति मैथिलीम् ।
    लता पल्लव पुष्प आढ्यो भाति हि एष वनस्पतिः ॥३-६०-१५॥


###Slōka 16###


    भ्रमरैर् उपगीतः च यथा द्रुम वरो हि असि ।
    एष व्यक्तम् विजानाति तिलकः तिलक प्रियाम् ॥३-६०-१६॥


###Slōka 17###


    अशोक शोक अपनुद शोक उपहत चेतनम् ।
    त्वन् नामानम् कुरु क्षिप्रम् प्रिया संदर्शनेन माम् ॥३-६०-१७॥


###Slōka 18###


    यदि ताल त्वया दृष्टा पक्व ताल फल स्तनी ।
    कथयस्व वरारोहाम् कारुण्यम् यदि ते मयि ॥३-६०-१८॥


###Slōka 19###


    यदि दृष्टा त्वया सीता जम्बो जांबूनद सम प्रभा ।
    प्रियाम् यदि विजानासि निःशंक कथयस्व मे ॥३-६०-१९॥


###Slōka 20###


    अहो त्वम् कर्णिकार अद्य पुष्पितः शोभसे भृशम् ।
    कर्णिकार प्रियाम् साध्वीम् शंस दृष्टा यदि प्रिया ॥३-६०-२०॥


###Slōka 21###


    चूत नीप महा सालान् पनसान् कुरवान् धवान् ।
    दाडिमान् अपि तान् गत्वा दृष्ट्वा रामो महायशाः ॥३-६०-२१॥


###Slōka 22###


    बकुलान् अथ पुन्नागान् च चंदनान्केतकान् तथा ।
    पृच्छन् रामो वने भ्रान्त उन्मत्त इव लक्ष्यते ॥३-६०-२२॥


###Slōka 23###


    अथवा मृग शाब अक्षीम् मृग जानासि मैथिलीम् ।
    मृग विप्रेक्षणी कांता मृगीभिः सहिता भवेत् ॥३-६०-२३॥


###Slōka 24###


    गज सा गज नासोरुः यदि दृष्टा त्वया भवेत् ।
    ताम् मन्ये विदिताम् तुभ्यम् आख्याहि वर वारण ॥३-६०-२४॥


###Slōka 25###


    शार्दूल यदि सा दृष्टा प्रिया चंद्र निभ आनना ।
    मैथिली मम विस्रब्धम् कथयस्व न ते भयम् ॥३-६०-२५॥


###Slōka 26###


    किम् धावसि प्रिये नूनम् दृष्टा असि कमल ईक्षणे ।
    वृक्षेण आच्चाद्य च आत्मानम् किम् माम् न प्रतिभाषसे ॥३-६०-२६॥


###Slōka 27###


    तिष्ठ तिष्ठ वरारोहे न ते अस्ति करुणा मयि ।
    न अत्यर्थम् हास्य शीला असि किम् अर्थम् माम् उपेक्षसे ॥३-६०-२७॥


###Slōka 28###


    पीत कौशेयकेन असि सूचिता वर वर्णिनि ।
    धावन्ति अपि मया दृष्टा तिष्ठ यदि अस्ति सौहृदम् ॥३-६०-२८॥


###Slōka 29###


    न एव सा नूनम् अथवा हिंसिता चारु हासिनी ।
    कृच्छ्रम् प्राप्तम् न माम् नूनम् यथा उपेक्षितुम् अर्हति ॥३-६०-२९॥


###Slōka 30###


    व्यक्तम् सा भक्षिता बाला राक्षसैः पिशित अशनैः ।
    विभज्य अंगानि सर्वाणि मया विरहिता प्रिया ॥३-६०-३०॥


###Slōka 31###


    नूनम् तत् शुभ दंत ओष्ठम् सुनासम् शुभ कुण्डलम् ।
    पूर्ण चंद्र निभम् ग्रस्तम् मुखम् निष्प्रभताम् गतम् ॥३-६०-३१॥


###Slōka 32###


    सा हि चंपक वर्ण आभा ग्रीवा ग्रैवेयक उचिता ।
    कोमला विलपन्त्याः तु कान्ताया भक्षिता शुभा ॥३-६०-३२॥


###Slōka 33###


    नूनम् विक्षिप्यमाणौ तौ बाहू पल्लव कोमलौ ।
    भक्षितौ वेपमान अग्रौ स हस्त आभरण अंगदौ ॥३-६०-३३॥


###Slōka 34###


    मया विरहिता बाला रक्षसाम् भक्षणाय वै ।
    सार्थेन इव परित्यक्ता भक्षिता बहु बांधवा ॥३-६०-३४॥


###Slōka 35###


    हा लक्ष्मण महाबाहो पश्यसे त्वम् प्रियाम् क्वचित् ।
    हा प्रिये क्व गता भद्रे हा सीते इति पुनः पुनः ॥३-६०-३५॥


###Slōka 36###


    इति एवम् विलपन् रामः परिधावन् वनात् वनम् ।
    क्वचित् उद् भ्रमते वेगात् क्वचित् विभ्रमते बलात् ॥३-६०-३६॥


###Slōka 37###


    क्वचित् मत्त इव आभाति कांता अन्वेषण तत्परः ।
    स वनानि नदीः शैलान् गिरि प्रस्रवणानि च ।काननानि च वेगेन भ्रमति अपरिसंस्थितः ॥३-६०-३७॥


###Slōka 38###


    तदा स गत्वा विपुलम् महत् वनम्परीत्य सर्वम् तु अथ मैथिलीम् प्रति ।
    अनिष्ठित आशः स चकार मार्गणेपुनः प्रियायाः परमम् परिश्रमम् ॥३-६०-३८॥


