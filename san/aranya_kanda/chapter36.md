अरण्यकाण्डम्
===============================


## Chapter 36  / सर्गः ३६##


###Slōka 1###


    मारीच श्रूयताम् तात वचनम् मम भाषतः ।
    आर्तो अस्मि मम च आर्तस्य भवान् हि परमा गतिः ॥३-३६-१॥


###Slōka 2###


    जानीषे त्वम् जनस्थाने भ्राता यत्र खरो मम ।
    दूषणः च महाबाहुः स्वसा शूर्पणखा च मे ॥३-३६-२॥


###Slōka 3###


    त्रिशिराः च महातेजा राक्षसः पिशित अशनः ।
    अन्ये च बहवः शूरा लब्ध लक्षा निशाचराः ॥३-३६-३॥


###Slōka 4###


    वसन्ति मत् नियोगेन अधिवासम् च राक्षसः ।
    बाधमाना महारण्ये मुनीन् ये धर्म चारिणः ॥३-३६-४॥


###Slōka 5###


    चतुर्दश सहस्राणि रक्षसाम् भीम कर्मणाम् ।
    शूराणाम् लब्ध लक्षाणाम् खर चित्त अनुवर्तिनाम् ॥३-३६-५॥


###Slōka 6###


    ते तु इदानीम् जनस्थाने वसमाना महाबलाः ।
    संगताः परम आयत्ता रामेण सह संयुगे ॥३-३६-६॥


###Slōka 7###


    नाना शस्त्र प्रहरणाः खर प्रमुख राक्षसः ।
    तेन संजात रोषेण रामेण रण मूर्धनि ॥३-३६-७॥


###Slōka 8###


    अनुक्त्वा परुषम् किंचित् शरैर् व्यापारितम् धनुः ।
    चतुर्दश सहस्राणि रक्षसाम् उग्र तेजसाम् ॥३-३६-८॥


###Slōka 9###


    निहतानि शरैः दीप्तैः मानुषेण पदातिना ।
    खरः च निहतः संख्ये दूषणः च निपातितः ॥३-३६-९॥


###Slōka 10###


    हत्वा त्रिशिरसम् च अपि निर्भया दण्डकाः कृताः ।
    पित्रा निरस्तः क्रुद्धेन स भार्यः क्षीण जीवितः ॥३-३६-१०॥


###Slōka 11###


    स हन्ता तस्य सैन्यस्य रामः क्षत्रिय पांसनः ।
    अशीलः कर्कशः तीक्ष्णो मूर्खो लुब्धो अजित इन्द्रियः ॥३-३६-११॥


###Slōka 12###


    त्यक्त धर्मः तु अधर्म आत्मा भूतानाम् अहिते रतः ।
    येन वैरम् विना अरण्ये सत्त्वम् आश्रित्य केवलम् ॥३-३६-१२॥


###Slōka 13###


    कर्ण नास अपहारेण भगिनी मे विरूपिता ।
    तस्य भार्याम् जनस्थानात् सीताम् सुर सुत उपमाम् ॥३-३६-१३॥


###Slōka 14###


    आनयिष्यामि विक्रम्य सहायः तत्र मे भव ।
    त्वया हि अहम् सहायेन पार्श्वस्थेन महाबल ॥३-३६-१४॥


###Slōka 15###


    भ्रातृभिः च सुरान् युद्धे समग्रान् न अभिचिंतये ।
    तत् सहायो भव त्वम् मे समर्थो हि असि राक्षस ॥३-३६-१५॥


###Slōka 16###


    वीर्ये युद्धे च दर्पे च न हि अस्ति सदृशः तव ।
    उपायतो महान् शूरो महा माय विशारदः ॥३-३६-१६॥


###Slōka 17###


    एतत् अर्थम् अहम् प्राप्तः त्वत् समीपम् निशाचर ।
    शृणु तत् कर्म साहाय्ये यत् कार्यम् वचनात् मम ॥३-३६-१७॥


###Slōka 18###


    सौवर्णः त्वम् मृगो भूत्वा चित्रो रजत बिन्दुभिः ।
    आश्रमे तस्य रामस्य सीतायाः प्रमुखे चर ॥३-३६-१८॥


###Slōka 19###


    त्वाम् तु निःसंशयम् सीता दृष्ट्वा तु मृग रूपिणम् ।
    गृह्यताम् इति भर्तारम् लक्ष्मणम् च अभिधास्यति ॥३-३६-१९॥


###Slōka 20###


    ततः तयोः अपाये तु शून्ये सीताम् यथा सुखम् ।
    निराबाधो हरिष्यामि राहुः चन्द्र प्रभाम् इव ॥३-३६-२०॥


###Slōka 21###


    ततः पश्चात् सुखम् रामे भार्या आहरण कर्शिते ।
    विस्रब्धम् प्रहरिष्यामि कृत अर्थेन अन्तर् आत्मना ॥३-३६-२१॥


###Slōka 22###


    तस्य राम कथाम् श्रुत्वा मारीचस्य महात्मनः ।
    शुष्कम् समभवत् वक्त्रम् परित्रस्तो बभूव च ॥३-३६-२२॥


###Slōka 23###


    ओष्टौ परिलिहन् शुष्कौ नेत्रैः अनिमिषैः इव ।
    मृत भूत इव आर्तः तु रावणम् समुत् ईक्षतः ॥३-३६-२३॥


###Slōka 24###


    स रावणम् त्रस्त विषण्ण चेतामहावने राम पराक्रमज्ञः ।
    कृत अंजलिः तत्त्वम् उवाच वाक्यम्हितम् च तस्मै हितम् आत्मनः च ॥३-३६-२४॥


