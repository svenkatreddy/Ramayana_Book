अरण्यकाण्डम्
===============================


## Chapter 34  / सर्गः ३४##


###Slōka 1###


    ततः शूर्पणखाम् दृष्ट्वा ब्रुवन्तीम् परुषम् वचः ।
    अमात्य मध्ये संकृउद्धः परिपप्रच्छ रावणः ॥३-३४-१॥


###Slōka 2###


    कः च रामः कथम् वीर्यः किम् रूपः किम् पराक्रमः ।
    किम् अर्थम् दण्डकारण्यम् प्रविष्टः च सुदुस्तरम् ॥३-३४-२॥


###Slōka 3###


    आयुधम् किम् च रामस्य येन ते राक्षसाः हता ।
    खरः च निहतः संख्ये दूषणः त्रिशिराः तथा ॥३-३४-३॥


###Slōka 4###


    तत् त्वम् ब्रूहि मनोज्ञान्गी केन त्वम् च विरूपिता ।
    इति उक्ता राक्षस इन्द्रेण राक्षसी क्रोध मूर्च्छिता ॥३-३४-४॥


###Slōka 5###


    ततो रामम् यथा न्यायम् आख्यातुम् उपचक्रमे ।
    दीर्घबाहुः विशालाक्षः चीर कृष्ण अजिन अम्बरः ॥३-३४-५॥


###Slōka 6###


    कन्दर्प सम रूपः च रामो दशरथ आत्मजः ।
    शक्र चाप निभम् चापम् विकृष्य कनकांगदम् ॥३-३४-६॥


###Slōka 7###


    दीप्तान् क्षिपति नाराचान् सर्पान् इव महा विषान् ।
    न आददानम् शरान् घोरान् न मुंचंतम् महाबलम् ॥३-३४-७॥


###Slōka 8###


    न कार्मुकम् विकर्षन्तम् रामम् पश्यामि संयुगे ।
    हन्यमानम् तु तत् सैन्यम् पश्यामि शर वृष्टिभिः ॥३-३४-८॥


###Slōka 9###


    इन्द्रेण इव उत्तमम् सस्यम् आहतम् तु अश्म वृष्टिभिः ।
    रक्षसाम् भीम वीर्याणाम् सहस्राणि चतुर्दश ॥३-३४-९॥


###Slōka 10###


    निहतानि शरैः तीक्ष्णैः तेन एकेन पदातिना ।
    अर्धाधिक मुहूर्तेन खरः च सह दूषणः ॥३-३४-१०॥


###Slōka 11###


    ऋषीणाम् अभयम् दत्तम् कृत क्षेमाः च दण्डकाः ॥३-३४-११॥


###Slōka 12###


    एका कथंचित् मुक्ता अहम् परिभूय महात्मना ।
    स्त्री वधम् शंकमानेन रामेण विदितात्मना ॥३-३४-१२॥


###Slōka 13###


    भ्राता च अस्य महातेजा गुणतः तुल्य विक्रमः ।
    अनुरक्तः च भक्तः च लक्ष्मणो नाम वीर्यवान् ॥३-३४-१३॥


###Slōka 14###


    अमर्षी दुर्जयो जेता विक्रान्तो बुद्धिमान् बली ।
    रामस्य दक्षिणे बाहुः नित्यम् प्राणो बहिः चरः ॥३-३४-१४॥


###Slōka 15###


    रामस्य तु विशालाक्षी पूर्णेन्दु सदृश आनना ।
    धर्म पत्नी प्रिया नित्यम् भर्तृः प्रिय हिते रता ॥३-३४-१५॥


###Slōka 16###


    सा सुकेशी सुनासोरुः सुरूपा च यशस्विनी ।
    देवत इव वनस्थ अस्यराजते श्रीर् इव अपरा ॥३-३४-१६॥


###Slōka 17###


    तप्त कांचन वर्ण आभा रक्त तुंग नखी शुभा ।
    सीता नाम वरारोहा वैदेही तनु मध्यमा ॥३-३४-१७॥


###Slōka 18###


    न एव देवी न गंधर्वा न यक्षी न च किंनरी ।
    तथा रूपा मया नारी दृष्ट पूर्वा महीतले ॥३-३४-१८॥


###Slōka 19###


    यस्य सीता भवेत् भार्या यम् च हृष्टा परिष्वजेत् ।
    अति जीवेत् स सर्वेषु लोकेषु अपि पुरंदरात् ॥३-३४-१९॥


###Slōka 20###


    सा सुशीला वपुः श्लाघ्या रूपेण अप्रतिमा भुवि ।
    तव अनुरूपा भार्या सा त्वम् च तस्याः पतिः वरः ॥३-३४-२०॥


###Slōka 21###


    ताम् तु विस्तीर्ण जघनाम् पीन उत्तुंग पयो धराम् ।
    भार्या अर्थे तु तव आनेतुम् उद्यता अहम् वर आननाम् ॥३-३४-२१॥


###Slōka 22###


    ताम् तु दृष्ट्वा अद्य वैदेहीम् पूर्ण चन्द्र निभ आननाम् ॥३-३४-२२॥


###Slōka 23###


    मन्मथस्य शराणाम् च त्वम् विधेयो भविष्यसि ।
    यदि तस्याम् अभिप्रायो भार्या अर्थे तव जायते ।शीघ्रम् उद् ध्रियताम् पादो जयार्थम् इह दक्षिणः ॥३-३४-२३॥


###Slōka 24###


    रोचते यदि ते वाक्यम् मम एतत् राक्षसेश्वर ।
    क्रियताम् निर्विशंकेन वचनम् मम रावण ॥३-३४-२४॥


###Slōka 25###


    विज्ञाय इह आत्म शक्तिम् च क्रियताम् च महाबल ।
    सीता तव अनवद्यांगी भार्यत्वे राक्षसेश्वर ॥३-३४-२५॥


###Slōka 26###


    निशम्य रामेण शरैः अजिह्मगैःहतान् जनस्थान गतान् निशाचरान् ।
    खरम् च दृष्ट्वा निहतम् च दूषणम्त्वम् अद्य कृत्यम् प्रतिपत्तुम् अर्हसि ॥३-३४-२६॥


