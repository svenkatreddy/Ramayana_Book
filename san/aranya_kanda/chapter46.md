अरण्यकाण्डम्
===============================


## Chapter 46  / सर्गः ४६##


###Slōka 1###


    तया परुषम् उक्तः तु कुपितो राघव अनुजः ।
    स विकांक्षन् भृशम् रामम् प्रतस्थे न चिरात् इव ॥३-४६-१॥


###Slōka 2###


    तदा आसाद्य दशग्रीवः क्षिप्रम् अंतरम् आस्थितः ।
    अभिचक्राम वैदेहीम् परिव्राजक रूप धृक् ॥३-४६-२॥


###Slōka 3###


    श्लक्ष्ण काषाय संवीतः शिखी चत्री उपानही ।
    वामे च अंसे अवसज्य अथ शुभे यष्टि कमण्डलू ॥३-४६-३॥


###Slōka 4###


    परिव्राजक रूपेण वैदेहीम् अन्ववर्तत ।
    ताम् आससाद अतिबलो भ्रातृभ्याम् रहिताम् वने ॥३-४६-४॥


###Slōka 5###


    रहिताम् सूर्य चन्द्राभ्याम् संध्याम् इव महत् तमः ।
    ताम् अपश्यत् ततो बालाम् राज पुत्रीम् यशस्विनीम् ॥३-४६-५॥


###Slōka 6###


    रोहिणीम् शशिना हीनाम् ग्रहवत् भृश दारुणः ।
    तम् उग्रम् पाप कर्माणम् जनस्थान गता द्रुमाः ॥३-४६-६॥


###Slōka 7###


    संदृश्य न प्रकंपन्ते न प्रवाति च मारुतः ।
    शीघ्र स्रोताः च तम् दृष्ट्वा वीक्षंतम् रक्त लोचनम् ॥३-४६-७॥


###Slōka 8###


    स्तिमितम् गंतुम् आरेभे भयात् गोदावरी नदी ।
    रामस्य तु अंतरम् प्रेप्सुः दशग्रीवः तत् अंतरे ॥३-४६-८॥


###Slōka 9###


    उपतस्थे च वैदेहीम् भिक्षु रूपेण रावणः ।
    अभव्यो भव्य रूपेण भर्तारम् अनुशोचतीम् ॥३-४६-९॥


###Slōka 10###


    अभ्यवर्तत वैदेहीम् चित्राम् इव शनैश्चरः ।
    सहसा भव्य रूपेण तृणैः कूप इव आवृतः ॥३-४६-१०॥


###Slōka 11###


    अतिष्ठत् प्रेक्ष्य वैदेहीम् राम पत्नीम् यशस्विनीम् ।
    तिष्टन् संप्रेक्ष्य च तदा पत्नीम् रामस्य रावण ॥३-४६-११॥


###Slōka 12###


    शुभाम् रुचिर दन्त ओष्ठीम् पूर्ण चन्द्र निभ आननाम् ।
    आसीनाम् पर्णशालायाम् बाष्प शोक अभिपीडिताम् ॥३-४६-१२॥


###Slōka 13###


    स ताम् पद्म पलाश अक्षीम् पीत कौशेय वासिनीम् ।
    अभ्यगच्छत वैदेहीम् हृष्ट चेता निशा चरः ॥३-४६-१३॥


###Slōka 14###


    दृष्ट्वा काम शर आविद्धो ब्रह्म घोषम् उदीरयन् ।
    अब्रवीत् प्रश्रितम् वाक्यम् रहिते राक्षस अधिपः ॥३-४६-१४॥


###Slōka 15###


    ताम् उत्तमाम् त्रिलोकानाम् पद्म हीनाम् इव श्रियम् ।
    विभ्राजमानाम् वपुषा रावणः प्रशशम्स ह ॥३-४६-१५॥


###Slōka 16###


    का त्वम् कांचन वर्ण आभे पीत कौशेय वासिनि ।
    कमलानाम् शुभाम् मालाम् पद्मिनी इव च बिभ्रती ॥३-४६-१६॥


###Slōka 17###


    ह्रीः श्रीः कीर्तिः शुभा लक्ष्मीः अप्सरा वा शुभ आनने ।
    भूतिर् वा त्वम् वराअरोहे रतिर् वा स्वैर चारिणी ॥३-४६-१७॥


###Slōka 18###


    समाः शिखरिणः स्निग्धाः पाण्डुरा दशनाः तव ।
    विशाले विमले नेत्रे रक्तान्ते कृष्ण तारके ॥३-४६-१८॥


###Slōka 19###


    विशालम् जघनम् पीनम् ऊरू करि कर उपमौ ।
    एतौ उपचितौ वृत्तौ संहतौ संप्रगल्भितौ ॥३-४६-१९॥


###Slōka 20###


    पीन उन्नत मुखौ कान्तौ स्निग्ध ताल फल उपमौ ।
    मणि प्रवेक आभरणौ रुचिरौ ते पयो धरौ ॥३-४६-२०॥


###Slōka 21###


    चारु स्मिते चारु दति चारु नेत्रे विलासिनि ।
    मनो हरसि मे रामे नदी कूलम् इव अंभसा ॥३-४६-२१॥


###Slōka 22###


    करान्तमित मध्या असि सुकेशी संहत स्तनी ।
    न एव देवी न गन्धर्वी न यक्षी न च किंनरी ॥३-४६-२२॥


###Slōka 23###


    न एवम् रूपा मया नारी दृष्ट पूर्वा मही तले ।
    रूपम् अग्र्यम् च लोकेषु सौकुमार्यम् वयः च ते ॥३-४६-२३॥


###Slōka 24###


    इह वासः च कांतारे चित्तम् उन्मथयन्ति मे ।
    सा प्रतिक्राम भद्रम् ते न त्वम् वस्तुम् इह अर्हसि ॥३-४६-२४॥


###Slōka 25###


    राक्षसानाम् अयम् वासो घोराणाम् काम रूपिणाम् ।
    प्रासाद अग्राणि रम्याणि नगर उपवनानि च ॥३-४६-२५॥


###Slōka 26###


    संपन्नानि सुगन्धीनि युक्तानि आचरितुम् त्वया ।
    वरम् माल्यम् वरम् गंधम् वरम् वस्त्रम् च शोभने ॥३-४६-२६॥


###Slōka 27###


    भर्तारम् च वरम् मन्ये त्वत् युक्तम् असितेक्षणे ।
    का त्वम् भवसि रुद्राणाम् मरुताम् वा शुचिस्मिते ॥३-४६-२७॥


###Slōka 28###


    वसूनाम् वा वराअरोहे देवता प्रतिभासि मे ।
    न इह गच्छंति गंधर्वा न देवा न च किन्नराः ॥३-४६-२८॥


###Slōka 29###


    राक्षसानाम् अयम् वासः कथम् तु त्वम् इह आगता ।
    इह शाखामृगाः सिंहा द्वीपि व्याघ्र मृगाः तथा ॥३-४६-२९॥


###Slōka 30###


    ऋक्षाः तरक्षवः कंकाः कथम् तेभ्यो न बिभ्यसे ।
    मद अन्वितानाम् घोराणाम् कुंजराणाम् तरस्विनाम् ॥३-४६-३०॥


###Slōka 31###


    कथम् एका महारण्ये न बिभेषि वराअनने ।
    का असि कस्य कुतः च त्वम् किम् निमित्तम् च दण्डकान् ॥३-४६-३१॥


###Slōka 32###


    एका चरसि कल्याणि घोरान् राक्षस सेवितान् ।
    इति प्रशस्ता वैदेही रावणेन दुरात्मना - महात्मना- ॥३-४६-३२॥


###Slōka 33###


    द्विजाति वेषेण हि तम् दृष्ट्वा रावणम् आगतम् ।
    सर्वैः अतिथि सत्कारैः पूजयामास मैथिली ॥३-४६-३३॥


###Slōka 34###


    उपानीय आसनम् पूर्वम् पाद्येन अभिनिमंत्र्य च ।
    अब्रवीत् सिद्धम् इति एव तदा तम् सौम्य दर्शनम् ॥३-४६-३४॥


###Slōka 35###


    द्विजाति वेषेण समीक्ष्य मैथिलीतम् आगतम् पात्र कुसुंभ धारिणम् ।
    अशक्यम् उद्द्वेष्टुम् उपाय दर्शनान्न्यमंत्रयत् ब्राह्मणवत् यथा आगतम् ॥३-४६-३५॥


###Slōka 36###


    इयम् बृसी ब्राह्मण कामम् आस्यताम्इदम् च पाद्यम् प्रतिगृह्यताम् इति ।
    निमंत्र्यमाणः प्रतिपूर्ण भाषिणीम्नरेन्द्र पत्नीम् प्रसमीक्ष्य मैथिलीम् ।प्रसह्य तस्या हरणे धृढम् मनःसमर्पयामास आत्म वधाय रावणः ॥३-४६-३६॥


###Slōka 37###


    ततः सुवेषम् मृगया गतम् पतिम्प्रतीक्षमाणा सह लक्ष्मणम् तदा ।
    निरीक्षमाणा हरितम् ददर्श तत्महद् वनम् न एव तु राम लक्ष्मणौ ॥३-४६-३७॥


