अरण्यकाण्डम्
===============================


###Slōka 1###


    एवम् उक्त्वा तु परुषम् मारीचो रावणम् ततः ।
    गच्छावः इति अब्रवीत् दीनो भयात् रात्रिम् चर प्रभोः ॥३-४२-१॥


###Slōka 2###


    दृष्टाः च अहम् पुनः तेन शर चाप असि धारिणा ।
    मद्वधो उद्यत शस्त्रेण विनष्टम् जीवितम् च मे ॥३-४२-२॥


###Slōka 3###


    न हि रामम् पराक्रम्य जीवन् प्रति निवर्तते ।
    वर्तते प्रति रूपो असौ यम दण्ड हतस्य ते ॥३-४२-३॥


###Slōka 4###


    किम् नु कर्तुम् मया शक्यम् एवम् त्वयि दुरात्मनि ।
    एष गच्छामि अहम् तात स्वस्ति ते अस्तु निशाचरः ॥३-४२-४॥


###Slōka 5###


    प्रहृष्टः तु अभवत् तेन वचनेन स राक्षसः ।
    परिष्वज्य सुसंश्लिष्टम् इदम् वचनम् अब्रवीत् ॥३-४२-५॥


###Slōka 6###


    एतत् शौण्डीर्य - चौत्तिर्य -न्युक्तम् ते मत् च्छंद वश वर्तिनः ।
    इदानीम् असि मारीचः पूर्वम् अन्यो निशाचरः ॥३-४२-६॥


###Slōka 7###


    आरुह्यताम् शीघ्रम् खगो रत्न विभूषितः ।
    मया सह रथो युक्तः पिशाच वदनैः खरैः ॥३-४२-७॥


###Slōka 8###


    प्रलोभयित्वा वैदेहीम् यथा इष्टम् गन्तुम् अर्हसि ।
    ताम् शून्ये प्रसभम् सीताम् आनयिष्यामि मैथिलीम् ॥३-४२-८॥


###Slōka 9###


    तथा इति उवाच एनम् रावणम् ताटका सुतः ।
    ततो रावण मारीचौ विमानम् इव तम् रथम् ॥३-४२-९॥


###Slōka 10###


    आरुह्य ययतुः शीघ्रम् तस्मात् आश्रम मण्डलात् ।
    तथैव तत्र पश्यन्तौ पत्तनानि वनानि च ॥३-४२-१०॥


###Slōka 11###


    गिरीम् च सरिताः सर्वा राष्ट्राणि नगराणि च ।
    समेत्य दण्डक अरण्यम् राघवस्य आश्रमम् ततः ॥३-४२-११॥


###Slōka 12###


    ददर्श सह मरीचो रावणो राक्षसाधिपः ।
    अवतीर्य रथात् तस्मात् ततः कांचन भूषणात् ॥३-४२-१२॥


###Slōka 13###


    हस्ते गृहीत्वा मारीचम् रावणो वाक्यम् अब्रवीत् ।
    एतत् राम आश्रम पदम् दृश्यते कदली वृतम् ॥३-४२-१३॥


###Slōka 14###


    क्रियताम् तत् सखे शीघ्रम् यत् अर्थम् वयम् आगताः ।
    स रावण वचः श्रुत्वा मारीचो राक्षसः तदा ॥३-४२-१४॥


###Slōka 15###


    मृगो भूत्वा आश्रम द्वारि रामस्य विचचार ह ।
    स तु रूपम् समास्थाय महत् अद्भुत दर्शनम् ॥३-४२-१५॥


###Slōka 16###


    मणिप्रवर शृंगाग्रः सित असित मुखाकृतिः ।
    रक्तपद्मोत्पल मुख इन्द्रनीलोत्पल श्रवाः ॥३-४२-१६॥


###Slōka 17###


    किम्चित् अभ्युन्नत ग्रीव इन्द्रनील निभ उदरः ।
    मधूक निभ पार्श्वः च कंज किंजल्क सम्निभः ॥३-४२-१७॥


###Slōka 18###


    वैदूर्य संकाश खुरः तनु जंघः सुसंहतः ।
    इन्द्र आयुध सवर्णेन पुच्छेन ऊर्ध्वम् विराजितः ॥३-४२-१८॥


###Slōka 19###


    मनोहर स्निग्ध वर्णो रत्नैः नाना विधैः वृतः ।
    क्षणेन राक्षसो जातो मृगः परम शोभनः ॥३-४२-१९॥


###Slōka 20###


    वनम् प्रज्वलयन् रम्यम् राम आश्रम पदम् च तत् ।
    मनोहरम् दर्शनीयम् रूपम् कृत्वा स राक्षसः ॥३-४२-२०॥


###Slōka 21###


    प्रलोभनार्थम् वैदेह्या नाना धातु विचित्रितम् ।
    विचरन् गच्छते सम्यक् शाद्वलानि समंततः ॥३-४२-२१॥


###Slōka 22###


    रोप्यैः बिन्दु शतैः चित्रो भूत्वा च प्रिय दर्शनः ।
    विटपीनाम् किसलयान् भक्षयन् विचचार ह ॥३-४२-२२॥


###Slōka 23###


    कदली गृहकम् गत्वा कर्णिकारानि ततः ततः ।
    समाश्रयन् मंदगतिः सीता संदर्शनम् ततः ॥३-४२-२३॥


###Slōka 24###


    राजीव चित्र पृष्ठः स विरराज महामृगः ।
    राम आश्रम पद अभ्याशे विचचार यथा सुखम् ॥३-४२-२४॥


###Slōka 25###


    पुनर् गत्वा निवृत्तः च विचचार मृगोत्तमः ।
    गत्वा मुहूर्तम् त्वरया पुनः प्रति निवर्तते ॥३-४२-२५॥


###Slōka 26###


    विक्रीडन् च पुनर् भूमौ पुनर् एव निषीदति ।
    आश्रम द्वारम् आगम्य मृग यूथानि गच्छति ॥३-४२-२६॥


###Slōka 27###


    मृग यूथैः अनुगतः पुनर् एव निवर्तते ।
    सीता दर्शनम् आकांक्षन् राक्षसो मृगताम् गतः ॥३-४२-२७॥


###Slōka 28###


    परिभ्रमति चित्राणि मण्डलानि विनिष्पतन् ।
    समुद्वीक्ष्य च सर्वे तम् मृगा ये अन्ये वनेचराः ॥३-४२-२८॥


###Slōka 29###


    उपगम्य समाघ्राय विद्रवन्ति दिशो दश ।
    राक्षसः सो अपि तान् वन्यान् मृगान् मृगवधे रतः ॥३-४२-२९॥


###Slōka 30###


    प्रच्छादनार्थम् भावस्य न भक्षयति संस्पृशन् ।
    तस्मिन् एव ततः काले वैदेही शुभलोचना ॥३-४२-३०॥


###Slōka 31###


    कुसुम अपचये व्यग्रा पादपान् अभ्यवर्तत ।
    कर्णिकारान् अशोकान् च चूताम् च मदिरेक्षणा ॥३-४२-३१॥


###Slōka 32###


    कुसुमानि अपचिन्वन्ती चचार रुचिरानना ।
    अनर्हा अरण्य वासस्य सा तम् रत्नमयम् मृगम् ॥३-४२-३२॥


###Slōka 33###


    मुक्ता मणि विचित्र अंगम् ददर्श परम अंगना ।
    तम् वै रुचिर दंत ओष्ठम् रूप्य धातु तनू रुहम् ॥३-४२-३३॥


###Slōka 34###


    विस्मयात् उत्फुल्ल नयना स स्नेहम् समुदैक्षत ।
    स च ताम् राम दयिताम् पश्यन् मायामयो मृगः ॥३-४२-३४॥


###Slōka 35###


    विचचार ततः तत्र दीपयन् इव तत् वनम् ।
    अदृष्ट पूर्वम् दृष्ट्वा तम् नाना रत्नमयम् मृगम् ।विस्मयम् परमम् सीता जगाम जनक आत्मजा ॥३-४२-३५॥


