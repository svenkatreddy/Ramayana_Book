अरण्यकाण्डम्
===============================


###Slōka 1###


    ततः शूर्पणखा वाक्यम् तत् श्रुत्वा रोम हर्षणम् ।
    सचिवान् अभ्यनुज्ञाय कार्यम् बुद्ध्वा जगाम ह ॥३-३५-१॥


###Slōka 2###


    तत् कार्यम् अनुगम्यांतर् यथावत् उपलभ्य च ।
    दोषाणाम् च गुणानाम् च सम्प्रधार्य बल अबलम् ॥३-३५-२॥


###Slōka 3###


    इति कर्तव्यम् इति एव कृत्वा निश्चयम् आत्मनः ।
    स्थिर बुद्धिः ततो रम्याम् यान शालाम् जगाम ह ॥३-३५-३॥


###Slōka 4###


    यान शालाम् ततो गत्वा प्रच्छन्नम् राक्षस अधिपः ।
    सूतम् संचोदयामास रथः संयुज्यताम् इति ॥३-३५-४॥


###Slōka 5###


    एवम् उक्तः क्षणेन एव सारथिः लघु विक्रमः ।
    रथम् संयोजयामास तस्य अभिमतम् उत्तमम् ॥३-३५-५॥


###Slōka 6###


    कांचनम् रथम् आस्थाय कामगम् रत्न भूषितम् ।
    पिशाच वदनैः युक्तम् खरैः कनक भूषणैः ॥३-३५-६॥


###Slōka 7###


    मेघ प्रतिम नादेन स तेन धनद अनुजः ।
    राक्षसाधिपतिः श्रीमान् ययौ नद नदी पतिम् ॥३-३५-७॥


###Slōka 8###


    स श्वेत वाल व्यजनः श्वेतः छत्रो दशाननः ।
    स्निग्ध वैदूर्य संकाश तप्त कान्चन भूषणः ॥३-३५-८॥


###Slōka 9###


    दशग्रीवो विम्शति भुजो दर्शनीय परिच्छदः ।
    त्रिदश अरिः मुनीन्द्र घ्नो दश शीर्ष इव अद्रि राट् ॥३-३५-९॥


###Slōka 10###


    कामगम् रथम् आस्थाय शुशुभे राक्षसाधिपः ।
    विद्युन् मण्डलवान् मेघः स बलाक इव अंबरे ॥३-३५-१०॥


###Slōka 11###


    स शैलम् सागर अनूपम् वीर्यवान् अवलोकयन् ।
    नाना पुष्प फलैर् वृक्षैर् अनुकीर्णम् सहस्रशः ॥३-३५-११॥


###Slōka 12###


    शीत मंगल तोयाभिः पद्मिनीभिः समंततः ।
    विशालैः आश्रम पदैः वेदिमद्भिः अलंकृतम् ॥३-३५-१२॥


###Slōka 13###


    कदल्य अटवि संशोभम् नालिकेर उपशोभितम् ।
    सालैः तालैः तमालैः च तरुभिः च सुपुष्पितैः ॥३-३५-१३॥


###Slōka 14###


    अत्यन्त नियत आहारैः शोभितम् परम ऋषिभिः ।
    नागैः सुपर्णैः गंधर्वैः किंनरैः च सहस्रशः ॥३-३५-१४॥


###Slōka 15###


    जित कामैः च सिद्धैः च चारणैः च उपशोभितम् ।
    आजैः वैखानसैः माषैः वालखिल्यैः मरीचिपैः ॥३-३५-१५॥


###Slōka 16###


    दिव्य आभरण माल्याभिः दिव्य रूपाभिः आवृतम् ।
    क्रीडा रति विधिज्ञाभिः अप्सरोभिः सहस्रशः ॥३-३५-१६॥


###Slōka 17###


    सेवितम् देव पत्नीभिः श्रीमतीभिः उपासितम् ।
    देव दानव सन्घैः च चरितम् तु अमृत अशिभिः ॥३-३५-१७॥


###Slōka 18###


    हंस क्रौन्च प्लव आकीर्णम् सारसैः संप्रणादितम् ।
    वैदूर्य प्रस्तरम् स्निग्धम् सांद्रम् सागर तेजसा ॥३-३५-१८॥


###Slōka 19###


    पाण्डुराणि विशालानि दिव्य माल्य युतानि च ।
    तूर्य गीत अभिजुष्टानि विमानानि समंततः ॥३-३५-१९॥


###Slōka 20###


    तपसा जित लोकानाम् कामगान् अभिसंपतन् ।
    गन्धर्व अप्सरसः चैव ददर्श धनदानुजः ॥३-३५-२०॥


###Slōka 21###


    निर्यास रस मूलानाम् चंदनानाम् सहस्रशः ।
    वनानि पश्यन् सौम्यानि घ्राण तृप्ति कराणि च ॥३-३५-२१॥


###Slōka 22###


    अगुरूणाम् च मुख्यानाम् वनानि उपवनानि च ।
    तक्कोलानाम् च जात्यानाम् फलानाम् च सुगन्धिनाम् ॥३-३५-२२॥


###Slōka 23###


    पुष्पाणि च तमालस्य गुल्मानि मरिचस्य च ।
    मुक्तानाम् च समूहानि शुष्यमाणानि तीरतः ॥३-३५-२३॥


###Slōka 24###


    शैलानि प्रवरान् चैव प्रवाल निचयान् तथा ।
    कांचनानि च शृंगाणि राजतानि तथैव च ॥३-३५-२४॥


###Slōka 25###


    प्रस्रवाणि मनोज्ञानि प्रसन्नानि अद्भुतानि च ।
    धन धान्य उपपन्नानि स्त्री रत्नैः आवृतानि च ॥३-३५-२५॥


###Slōka 26###


    हस्ति अश्व रथ गाढानि नगराणि विलोकयन् ।
    तम् समम् सर्वतः स्निग्धम् मृदु संस्पर्श मारुतम् ॥३-३५-२६॥


###Slōka 27###


    अनूपे सिन्धु राजस्य ददर्श त्रिदिव उपमम् ।
    तत्र अपश्यत् स मेघ आभम् न्यग्रोधम् मुनिभिर् वृतम् ॥३-३५-२७॥


###Slōka 28###


    समंतात् यस्य ताः शाखाः शत योजनम् आयताः ।
    यस्य हस्तिनम् आदाय महा कायम् च कच्छपम् ॥३-३५-२८॥


###Slōka 29###


    भक्षार्थम् गरुडः शाखाम् आजगाम महाबलः ।
    तस्य ताम् सहसा शाखाम् भारेण पतगोत्तमः ॥३-३५-२९॥


###Slōka 30###


    सुपर्णः पर्ण बहुलाम् बभंज अथ महाबलः ।
    तत्र वैखानसा माषा वालखिल्या मरीचिपाः ॥३-३५-३०॥


###Slōka 31###


    अजा बभूवुः धूम्राः च संगताः परमर्षयः ।
    तेषाम् दयाअर्थम् गरुडः ताम् शाखाम् शत योजनाम् ॥३-३५-३१॥


###Slōka 32###


    भग्नम् आदाय वेगेन तौ च उभौ गज कच्छपौ ।
    एक पादेन धर्म आत्मा भक्षयित्वा तत् आमिषम् ॥३-३५-३२॥


###Slōka 33###


    निषाद विषयम् हत्वा शाखया पतगोत्तमः ।
    प्रहर्षम् अतुलम् लेभे मोक्षयित्वा महामुनीन् ॥३-३५-३३॥


###Slōka 34###


    स तेन तु प्रहर्षेण द्विगुणी कृत विक्रमः ।
    अमृत आनयनार्थम् वै चकार मतिमान् मतिम् ॥३-३५-३४॥


###Slōka 35###


    अयो जालानि निर्मथ्य भित्त्वा रत्न गृहम् वरम् ।
    महेन्द्र भवनात् गुप्तम् आजहार अमृतम् ततः ॥३-३५-३५॥


###Slōka 36###


    तम् महर्षि गणैः जुष्टम् सुपर्ण कृत लक्षणम् ।
    नाम्ना सुभद्रम् न्यग्रोधम् ददर्श धनद अनुजः ॥३-३५-३६॥


###Slōka 37###


    तम् तु गत्वा परम् पारम् समुद्रस्य नदी पतेः ।
    ददर्श आश्रमम् एकांते पुण्ये रम्ये वनांतरे ॥३-३५-३७॥


###Slōka 38###


    तत्र कृष्ण अजिन धरम् जटा वल्कल धारिणम् ।
    ददर्श नियत आहारम् मारीचम् नाम राक्षसम् ॥३-३५-३८॥


###Slōka 39###


    स रावणः समागम्य विधिवत् तेन रक्षसा ।
    मारीचेन अर्चितो राजा सर्व कामैः अमानुषैः ॥३-३५-३९॥


###Slōka 40###


    तम् स्वयम् पूजयित्वा च भोजनेन उदकेन च ।
    अर्थोपहितया वाचा मारीचो वाक्यम् अब्रवीत् ॥३-३५-४०॥


###Slōka 41###


    कच्चित् ते कुशलम् राजन् लंकायाम् राक्षसेश्वर ।
    केन अर्थेन् पुनः त्वम् वै तूर्णम् एव इह आगतः ॥३-३५-४१॥


###Slōka 42###


    एवम् उक्तो महातेजा मारीचेन स रावण ।
    ततः पश्चात् इदम् वाक्यम् अब्रवीत् वाक्य कोविदः ॥३-३५-४२॥


