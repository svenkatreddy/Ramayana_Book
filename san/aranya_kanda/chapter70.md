अरण्यकाण्डम्
===============================


###Slōka 1###


    तौ तु तत्र स्थितौ दृष्ट्वा भ्रातरौ राम लक्ष्मणौ ।
    बाहु पाश परिक्षिप्तौ कबन्धो वाक्यम् अब्रवीत् ॥३-७०-१॥


###Slōka 2###


    तिष्ठतः किम् नु माम् दृष्ट्वा क्षुधा आर्तम् क्षत्रिय ऋषभौ ।
    आहार अर्थम् तु सन्दिष्टौ दैवेन गत चेतसौ ॥३-७०-२॥


###Slōka 3###


    तत् श्रुत्वा लक्ष्मणो वाक्यम् प्राप्त कालम् हितम् तदा ।
    उवाच आर्तिम् समापन्नो विक्रमे कृत निश्चयः ॥३-७०-३॥


###Slōka 4###


    त्वाम् च माम् च पुरा तूर्णम् आदत्ते राक्षस अधमः ।
    तस्मात् असिभ्याम् अस्य आशु बाहू चिन्दावहे गुरू ॥३-७०-४॥


###Slōka 5###


    भिषणो अयम् महाकायो राक्षसो भुज विक्रमः ।
    लोकम् हि अति जितम् कृत्वा हि अवाम् हन्तुम् इह इच्छति ॥३-७०-५॥


###Slōka 6###


    निश्चेष्टानाम् वधो राजन् कुत्स्तितो जगती पतेः ।
    क्रतु मध्य उपनीतानाम् पशूनाम् इव राघव ॥३-७०-६॥


###Slōka 7###


    एतत् संजल्पितम् श्रुत्वा तयोः क्रुद्धः तु राक्षसः ।
    विदार्य आस्यम् ततो रौद्रम् तौ भक्षयितुम् आरभत् ॥३-७०-७॥


###Slōka 8###


    ततः तौ देश कालज्ञौ खड्गाभ्याम् एव राघवौ ।
    अच्छिन्दताम् सुसंहृष्टौ बाहू तस्य अंस देशतः ॥३-७०-८॥


###Slōka 9###


    दक्षिणो दक्षिणम् बाहुम् असक्तम् असिना ततः ।
    चिच्छेद रामो वेगेन सव्यम् वीरः तु लक्ष्मणः ॥३-७०-९॥


###Slōka 10###


    स पपात महाबाहुः चिन्न बाहुः महा स्वनः ।
    खम् च गाम् च दिशः चैव नादयन् जलदो यथा ॥३-७०-१०॥


###Slōka 11###


    स निकृत्तौ भुजौ दृष्ट्वा शोणित ओघ परिप्लुतः ।
    दीनः पप्रच्छ तौ वीरौ कौ युवाम् इति दानवः ॥३-७०-११॥


###Slōka 12###


    इति तस्य ब्रुवाणस्य लक्ष्मणः शुभ लक्षणः ।
    शशंस तस्य काकुत्स्थम् कबंधस्य महाबलः ॥३-७०-१२॥


###Slōka 13###


    अयम् इक्ष्वाकु दायादो रामो नाम जनैः श्रुतः ।
    तस्य एव अवरजम् विद्धि भ्रातरम् माम् च लक्ष्मणम् ॥३-७०-१३॥


###Slōka 14###


    मात्रा प्रतिहतो राज्ये रामः प्रवाजितो वनम् ।
    मया सह चरति एष भार्यया च महत् वनम् ॥३-७०-१४॥


###Slōka 15###


    अस्य देव प्रभावस्य वसतो विजने वने ।
    रक्षसा अपहृता भार्या याम् इच्छन्तौ इह आगतौ ॥३-७०-१५॥


###Slōka 16###


    त्वम् तु को वा किम् अर्थम् वा कबन्ध सदृशो वने ।
    आस्येन उरसि दीप्तेन भग्न जन्घो विचेष्टसे ॥३-७०-१६॥


###Slōka 17###


    एवम् उक्तः कबंधः तु लक्ष्मणेन उत्तरम् वचः ।
    उवाच परम प्रीतः तत् इन्द्र वचनम् स्मरन् ॥३-७०-१७॥


###Slōka 18###


    स्वागतम् वाम् नरव्याघ्रौ दिष्ट्या पश्यामि वाम् अहम् ।
    दिष्ट्या च इमौ निकृत्तौ मे युवाभ्याम् बाहु बन्धनौ ॥३-७०-१८॥


###Slōka 19###


    विरूपम् यत् च मे रूपम् प्राप्तम् हि अविनयात् यथा ।
    तत् मे शृणु नरव्याघ्र तत्त्वतः शंसतः तव ॥३-७०-१९॥


