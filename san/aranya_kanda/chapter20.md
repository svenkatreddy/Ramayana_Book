अरण्यकाण्डम्
===============================


###Slōka 1###


    ततः शूर्पणखा घोरा राघव आश्रमम् आगता ।
    रक्षसान् आचचक्षे तौ भ्रातरौ सह सीतया ॥३-२०-१॥


###Slōka 2###


    ते रामम् पर्ण शालायाम् उपविष्टम् महाबलम् ।
    ददृशुः सीतया सार्धम् लक्ष्मणेन अपि सेवितम् ॥३-२०-२॥


###Slōka 3###


    ताम् दृष्ट्वा राघवः श्रीमान् आगताम् ताम् च राक्षसीम् ।
    अब्रवीत् भ्रातरम् रामो लक्ष्मणम् दीप्त तेजसम् ॥३-२०-३॥


###Slōka 4###


    मुहूर्तम् भव सौमित्रे सीतायाः प्रत्यनंतरः ।
    इमान् अस्या वधिष्यामि पदवीम् आगतान् इह ॥३-२०-४॥


###Slōka 5###


    वाक्यम् एतत् ततः श्रुत्वा रामस्य विदित आत्मनः ।
    तथा इति लक्ष्मणो वाक्यम् रामस्य प्रत्यपूजयत् ॥३-२०-५॥


###Slōka 6###


    राघवो अपि महत् चापम् चामीकर विभूषितम् ।
    चकार सज्यम् धर्मात्मा तानि रक्षांसि च अब्रवीत् ॥३-२०-६॥


###Slōka 7###


    पुत्रौ दशरथस्य आवाम् भ्रातरौ राम लक्ष्मणौ ।
    प्रविष्टौ सीतया सार्धम् दुश्चरम् दण्डका वनम् ॥३-२०-७॥


###Slōka 8###


    फल मूल अशनौ दांतौ तापसौ धर्म चारिणौ ।
    वसन्तौ दण्डकारण्ये किम् अर्थम् उपहिंसथ ॥३-२०-८॥


###Slōka 9###


    युष्मान् पाप आत्मकान् हंतुम् विप्रकारान् महाहवे ।
    ऋषीणाम् तु नियोगेन प्राप्तो अहम् सशर आसनः ॥३-२०-९॥


###Slōka 10###


    तिष्ठत एव अत्र संतुष्टा न उपवरितितुम् अर्हथ ।
    यदि प्राणैः इह अर्थो वो निवर्तध्वम् निशा चराः ॥३-२०-१०॥


###Slōka 11###


    तस्य तद् वचनम् श्रुत्वा राक्षसाः ते चतुर्दश ।
    ऊचुर् वाचम् सुसंक्रुद्धा ब्रह्मघ्नः शूल पाणयः ॥३-२०-११॥


###Slōka 12###


    संरक्त नयना घोरा रामम् रक्तांत लोचनम् ।
    परुषा मधुर आभाषम् हृष्टाः अदृष्ट पराक्रमम् ॥३-२०-१२॥


###Slōka 13###


    क्रोधम् उत्पाद्य नो भर्तुः खरस्य सुमहात्मनः ।
    त्वम् एव हास्यसे प्राणान् अद्य अस्माभिर् हतो युधि ॥३-२०-१३॥


###Slōka 14###


    का हि ते शक्तिर् एकस्य बहूनाम् रण मूर्धनि ।
    अस्माकम् अग्रतः स्थातुम् किम् पुनर् योद्धुम् आहवे ॥३-२०-१४॥


###Slōka 15###


    एभिः बाहु प्रयुक्तैः नः परिघैः शूल पट्टिशैः ।
    प्राणाम् त्यक्ष्यसि वीर्यम् च धनुः च कर पीडितम् ॥३-२०-१५॥


###Slōka 16###


    इति एवम् उक्त्वा संरब्धा राक्षसाः ते चतुर्दश ।
    उद्यत आयुध निस्त्रिंशा रामम् एव अभिदुद्रुवुः ॥३-२०-१६॥


###Slōka 17###


    चिक्षिपुः तानि शूलानि राघवम् प्रति दुर्जयम् ।
    तानि शूलानि काकुत्स्थः समस्तानि चतुर्दश ॥३-२०-१७॥


###Slōka 18###


    तावद्भिः एव चिच्छेद शरैः कांचन भूषितैः ।
    ततः पश्चात् महातेजा नाराचान् सूर्य संनिभान् ॥३-२०-१८॥


###Slōka 19###


    जग्राह परम क्रुद्धः चतुर्दश शिल अशितान् ।
    गृहीत्वा धनुः आयम्य लक्ष्यान् उद्दिश्य राक्षसान् ॥३-२०-१९॥


###Slōka 20###


    मुमोच राघवो बाणान् वज्रान् इव शतक्रतुः ।
    ते भित्त्वा रक्षसाम् वेगात् वक्षांसि रुधिर आप्लुताः ॥३-२०-२०॥


###Slōka 21###


    विनिष्पेतुः तदा भूमौ वल्मीकात् इव पन्नगाः ।
    तैः भग्न हृदया बूमौ छिन्न मूला इव द्रुमाः ॥३-२०-२१॥


###Slōka 22###


    निपेतुः शोणित स्नाता विकृता विगत असवः ।
    तान् भूमौ पतितान् दृष्ट्वा राक्षसी क्रोध मूर्च्छिता ॥३-२०-२२॥


###Slōka 23###


    उपगम्य खरम् सा तु किंचित् संशुष्क शोणिता ।
    पपात पुनः एव आर्ता सनिर्यासा इव वल्लरी ॥३-२०-२३॥


###Slōka 24###


    भ्रातुः समीपे शोक आर्ता ससर्ज निनदम् महत् ।
    सस्वरम् मुमोच बाष्पम् विवर्ण वदना तदा ॥३-२०-२४॥


###Slōka 25###


    निपातितान् प्रेक्ष्य रणे तु राक्षसान् प्रधाविता शूर्पणखा पुनः ततः ।
    वधम् च तेषाम् निखिलेन रक्षसाम् शशंस सर्वम् भगिनी खरस्य सा ॥३-२०-२५॥


