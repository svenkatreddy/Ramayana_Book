अरण्यकाण्डम्
===============================


## Chapter 38  / सर्गः ३८##


###Slōka 1 / श्लोक १###


    कदाचित् अपि अहम् वीर्यात् पर्यटन् पृथिवीम् इमाम् ।
    बलम् नाग सहस्रस्य धारयन् पर्वतोपमः ॥३-३८-१॥


###Slōka 2 / श्लोक २###


    नील जीमूत संकाशः तप्त कांचन कुण्डलः ।
    भयम् लोकस्य जनयन् किरीटी परिघ आयुधः ॥३-३८-२॥


###Slōka 3 / श्लोक ३###


    व्यचरम् दण्डक अरण्यम् ऋषि मांसानि भक्षयन् ।
    विश्वामित्रो अथ धर्मात्मा मत् वित्रस्तो महामुनिः ॥३-३८-३॥


###Slōka 4 / श्लोक ४###


    स्वयम् गत्वा दशरथम् नरेन्द्रम् इदम् अब्रवीत् ।
    अयम् रक्षतु माम् रामः पर्व काले समाहितः ॥३-३८-४॥


###Slōka 5 / श्लोक ५###


    मारीचात् मे भयम् घोरम् समुत्पन्नम् नरेश्वर ।
    इति एवम् उक्तो धर्मात्मा राजा दशरथः तदा ॥३-३८-५॥


###Slōka 6 / श्लोक ६###


    प्रत्युवाच महाभागम् विश्वामित्रम् महामुनिम् ।
    ऊन द्वादश वर्षो अयम् अकृत अस्त्रः च राघवः ॥३-३८-६॥


###Slōka 7 / श्लोक ७###


    कामम् तु मम यत् सैन्यम् मया सह गमिष्यति ।
    बलेन चतुरंगेण स्वयम् एत्य निशाचरम् ॥३-३८-७॥


###Slōka 8 / श्लोक ८###


    वधिष्यामि मुनिश्रेष्ठ शत्रुम् तव यथा ईप्सितम् ।
    ] एवम् उक्तः स तु मुनी राजानम् इदम् अब्रवीत् ॥३-३८-८॥


###Slōka 9 / श्लोक ९###


    रामात् न अन्यत् बलम् लोके पर्याप्तम् तस्य रक्षसः ।
    देवतानाम् अपि भवान् समरेषु अभिपालकः ॥३-३८-९॥


###Slōka 10 / श्लोक १०###


    आसीत् तव कृते कर्म त्रिलोक विदितम् नृप ।
    कामम् अस्ति महत् सैन्यम् तिष्टतु इह परंतप ॥३-३८-१०॥


###Slōka 11 / श्लोक ११###


    बालो अपि एष महातेजाः समर्थः तस्य निग्रहे ।
    गमिष्ये रामम् आदाय स्वस्ति ते अस्तु परंतपः ॥३-३८-११॥


###Slōka 12 / श्लोक १२###


    इति एवम् उक्त्वा स मुनिः तम् आदाय नृपात्मजम् ।
    जगाम परम प्रीतो विश्वामित्रः स्वम् आश्रमम् ॥३-३८-१२॥


###Slōka 13 / श्लोक १३###


    तम् तदा दण्डकारण्ये यज्ञम् उद्दिश्य दीक्षितम् ।
    बभूव उपस्थितो रामः चित्रम् विस्फारयन् धनुः ॥३-३८-१३॥


###Slōka 14 / श्लोक १४###


    अजात व्यंजनः श्रीमान् बालः श्यामः शुभेक्षणः ।
    एक वस्त्र धरो धन्वी शिखी कनक मालया ॥३-३८-१४॥


###Slōka 15 / श्लोक १५###


    शोभयन् दण्डकारण्यम् दीप्तेन स्वेन तेजसा ।
    अदृश्यत तदा रामो बाल चन्द्र इव उदितः ॥३-३८-१५॥


###Slōka 16 / श्लोक १६###


    ततो अहम् मेघ संकाशः तप्त कांचन कुण्डलः ।
    बली दत्त वरो दर्पात् आजगाम आश्रम अंतरम् ॥३-३८-१६॥


###Slōka 17 / श्लोक १७###


    तेन दृष्टः प्रविष्टो अहम् सहसा एव उद्यत आयुधः ।
    माम् तु दृष्ट्वा धनुः सज्यम् असम्भ्रान्तः चकार ह ॥३-३८-१७॥


###Slōka 18 / श्लोक १८###


    अवजानन् अहम् मोहात् बालो अयम् इति राघवम् ।
    विश्वामित्रस्य ताम् वेदिम् अभ्यधावम् कृत त्वरः ॥३-३८-१८॥


###Slōka 19 / श्लोक १९###


    तेन मुक्तः ततो बाणः शितः शत्रु निबर्हणः ।
    तेन अहम् ताडितः क्षिप्तः समुद्रे शत योजने ॥३-३८-१९॥


###Slōka 20 / श्लोक २०###


    न इच्छता तात माम् हन्तुम् तदा वीरेण रक्षितः ।
    रामस्य शर वेगेन निरस्तो भ्रान्त चेतनः ॥३-३८-२०॥


###Slōka 21 / श्लोक २१###


    पातितो अहम् तदा तेन गंभीरे सागर अंभसि ।
    प्राप्य संज्ञाम् चिरात् तात लंकाम् प्रति गतः पुरीम् ॥३-३८-२१॥


###Slōka 22 / श्लोक २२###


    एवम् अस्मि तदा मुक्तः सहायाः ते - शायास्तु - निपातिताः ।
    अकृत अस्त्रेण रामेण बालेन अक्लिष्ट कर्मणा ॥३-३८-२२॥


###Slōka 23 / श्लोक २३###


    तत् मया वार्यमाणः त्वम् यदि रामेण विग्रहम् ।
    करिष्यसि आपदम् घोराम् क्षिप्रम् प्राप्य न शिष्यसि ॥३-३८-२३॥


###Slōka 24 / श्लोक २४###


    क्रीडा रति विधिज्ञानाम् समाज उत्सव शालिनाम् ।
    रक्षसाम् चैव संतापम् अनर्थम् च आहरिष्यसि ॥३-३८-२४॥


###Slōka 25 / श्लोक २५###


    हर्म्य प्रासाद संबाधाम् नाना रत्न विभूउषिताम् ।
    द्रक्ष्यसि त्वम् पुरीम् लंकाम् विनष्टाम् मैथिली कृते ॥३-३८-२५॥


###Slōka 26 / श्लोक २६###


    अकुर्वन्तो अपि पापानि शुचयः पाप संश्रयात् ।
    पर पापैः विनश्यन्ति मत्स्या नाग ह्रदे यथा ॥३-३८-२६॥


###Slōka 27 / श्लोक २७###


    दिव्यचंदनदिग्धांगान्दिव्याअभरणभूषितान् -यद्वा-दिव्य चंदन दिग्ध अंगान् दिव्य आभरण भूषितान् ।
    द्रक्ष्यसि अभिहतान् भूमौ तव दोषात् तु राक्षसान् ॥३-३८-२७॥


###Slōka 28 / श्लोक २८###


    हृत दारान् स दारान् च दश विद्रवतो दिशः ।
    हत शेषान् अशरणान् द्रक्ष्यसि त्वम् निशाचरान् ॥३-३८-२८॥


###Slōka 29 / श्लोक २९###


    शर जाल परिक्षिप्ताम् अग्नि ज्वाला समावृताम् ।
    प्रदग्ध भवनाम् लंकाम् द्रक्ष्यसि त्वम् असंशयम् ॥३-३८-२९॥


###Slōka 30 / श्लोक ३०###


    पर दार अभिमर्षात् तु न अनयत् पाप तरम् महत् ।
    प्रमदानाम् सहस्राणि तव राजन् परिग्रहे ॥३-३८-३०॥


###Slōka 31 / श्लोक ३१###


    भव स्व दार निरतः स्व कुलम् रक्ष राक्षस ।
    मानम् वृद्धिम् च राज्यम् च जीवितम् च इष्टम् आत्मनः ॥३-३८-३१॥


###Slōka 32 / श्लोक ३२###


    कलत्राणि च सौम्यानि मित्र वर्गम् तथैव च ।
    यदि इच्छसि चिरम् भोक्तुम् मा कृथा राम विप्रियम् ॥३-३८-३२॥


###Slōka 33 / श्लोक ३३###


    निवार्यमाणः सुहृदा मया भृशम्प्रसह्य सीताम् यदि धर्षयिष्यसि ।
    गमिष्यसि क्षीण बलः स बान्धवोयम क्षयम् राम शर आत्त जीवितः ॥३-३८-३३॥


