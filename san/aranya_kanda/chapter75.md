अरण्यकाण्डम्
===============================


###Slōka 1###


    दिवम् तु तस्याम् यातायाम् शबर्याम् स्वेन तेजसा ।
    लक्ष्मणेन सह भ्रात्रा चिन्तयामास राघवः ॥३-७५-१॥


###Slōka 2###


    चिंतयित्वा तु धर्मात्मा प्रभावम् तम् महात्मनाम् ।
    हित कारिणम् एक अग्रम् लक्ष्मणम् राघवो अब्रवीत् ॥३-७५-२॥


###Slōka 3###


    दृष्टो मया आश्रमः सौम्य बहु आश्चर्यः कृतआत्मनाम् ।
    विश्वस्त मृग शार्दूलो नाना विहग सेवितः ॥३-७५-३॥


###Slōka 4###


    सप्तानाम् च समुद्राणाम् तेषाम् तीर्थेषु लक्ष्मण ।
    उपस्पृष्टम् च विधिवत् पितरः च अपि तर्पिताः ॥३-७५-४॥


###Slōka 5###


    प्रणष्टम् अशुभम् यत् नः कल्याणम् समुपस्थितम् ।
    तेन तु एतत् प्रहृष्टम् मे मनो लक्ष्मण संप्रति ॥३-७५-५॥


###Slōka 6###


    हृदये हि नर व्याघ्र शुभम् आविर्भविष्यति ।
    तत् आगच्छ गमिष्यावः पंपाम् ताम् प्रिय दर्शनाम् ॥३-७५-६॥


###Slōka 7###


    ऋष्यमूको गिरिः यत्र न अति दूरे प्रकाशते ।
    यस्मिन् वसति धर्मात्मा सुग्रीवो अंशुमतः सुतः ॥३-७५-७॥


###Slōka 8###


    नित्यम् वालि भयात् त्रस्तः चतुर्भिः सह वानरैः ।
    अहम् त्वरे च तम् द्रष्टुम् सुग्रीवम् वानरर्षभम् ॥३-७५-८॥


###Slōka 9###


    तत् अधीनम् हि मे कार्यम् सीतायाः परिमार्गणम् ।
    इति ब्रुवाणम् तम् वीरम् सौमित्रिः इदम् अब्रवीत् ॥३-७५-९॥


###Slōka 10###


    गच्छावः त्वरितम् तत्र मम अपि त्वरते मनः ।
    आश्रमात् तु ततः तस्मात् निष्क्रम्य स विशाम् पतिः ॥३-७५-१०॥


###Slōka 11###


    आजगाम ततः पंपाम् लक्ष्मणेन सहप्रभुः ।
    समीक्षमाणः पुष्प आढ्यम् सर्वतो विपुल द्रुमम् ॥३-७५-११॥


###Slōka 12###


    कोयष्टिभिः च अर्जुनकैः शत पत्रैः च कीरकैः ।
    एतैः च अन्यैः च बहुभिः नादितम् तत् वनम् महत् ॥३-७५-१२॥


###Slōka 13###


    स रामो विविधान् वृक्षान् सरांसि विविधानि च ।
    पश्यन् काम अभिसंतप्तो जगाम परमम् ह्रदम् ॥३-७५-१३॥


###Slōka 14###


    स ताम् आसाद्य वै रामो दूरात् पानीय वाहिनीम् ।
    मतंग सरसम् नाम ह्रदम् समवगाहत ॥३-७५-१४॥


###Slōka 15###


    तत्र जग्मतुः अव्यग्रौ राघवौ हि समाहितौ ।
    स तु शोक समाविष्टो रामो दशरथात्मजः ॥३-७५-१५॥


###Slōka 16###


    विवेश नलिनीम् रम्याम् पंकजैः च समावृताम् ।
    तिलकाशोकपुंनागबकुलोद्दालकाशिनीम् - यद्वा -तिलक अशोक पुन्नाग बकुल उद्दाल काशिनीम् ॥३-७५-१६॥


###Slōka 17###


    रम्य उपवन संबाधाम् पद्म संपीडित उदकाम् ।
    स्फटिक उपम तोय आढ्याम् श्लक्ष्ण वालुक संतताम् ॥३-७५-१७॥


###Slōka 18###


    मत्स्य कच्छप संबाधाम् तीरस्थ द्रुम शोभिताम् ।
    सखीभिः इव संयुक्ताम् लताभिः अनुवेष्टिताम् ॥३-७५-१८॥


###Slōka 19###


    किंनरोरगगन्धर्वयक्षराक्षससेविताम् -यद्वा - ।
    किन्नर उरग गन्धर्व यक्ष राक्षस सेविताम् ।नाना द्रुम लता आकीर्णाम् शीत वारि निधिम् शुभाम् ॥३-७५-१९॥


###Slōka 20###


    पद्म सौगन्धिकैः ताम्राम् शुक्लाम् कुमुद मण्डलैः ।
    नीलाम् कुवलय उद् घाटैः बहु वर्णाम् कुथाम् इव ॥३-७५-२०॥


###Slōka 21###


    अरविन्द उत्पलवतीम् पद्म सौगन्धिक आयुताम् ।
    पुष्पित आम्र वणोपेताम् बर्हिण उद् घुष्ट नादिताम् ॥३-७५-२१॥


###Slōka 22###


    स ताम् दृष्ट्वा ततः पंपाम् रामः सौमित्रिणा सह ।
    विललाप च तेजस्वी कामात् दशरथात्मजः ॥३-७५-२२॥


###Slōka 23###


    तिलकैः बीज पूरैः च वटैः शुक्ल द्रुमैः तथा ।
    पुष्पितैः करवीरैः च पुन्नागैः च सु पुष्पितैः ॥३-७५-२३॥


###Slōka 24###


    मालती कुंद गुल्मैः च भण्डीरैः निचुलैः तथा ।
    अशोकैः सप्त पर्णैः च केतकैः अतिमुक्तकैः ॥३-७५-२४॥


###Slōka 25###


    अन्यैः च विविधैः वृक्षैः प्रमदा इव उपशोभिताम् ।
    अस्याः तीरे तु पूर्व उक्तः पर्वतो धातु मण्डितः ॥३-७५-२५॥


###Slōka 26###


    ऋश्यमूक इति ख्यातः चित्र पुष्पित पादपः ।
    हरेः ऋक्षरजो नाम्नः पुत्रः तस्य महात्मनः ॥३-७५-२६॥


###Slōka 27###


    अध्यास्ते तु महावीर्यः सुग्रीव इति विश्रुतः ।
    सुग्रीवम् अभिगच्छ त्वम् वानरेन्द्रम् नरर्षभ ॥३-७५-२७॥


###Slōka 28###


    इति उवाच पुनः वाक्यम् लक्ष्मणम् सत्य विक्रमम् ।
    कथम् मया विना सीताम् शक्यम् लक्ष्मण जीवितुम् ॥३-७५-२८॥


###Slōka 29###


    इति एवम् उक्त्वा मदन अभिपीडितःस लक्ष्मणम् वाक्यम् अनन्य चेतनः ।
    विवेश पंपाम् नलिनी मनो रमाम्तम् उत्तमम् शोकम् उदीरयाणः ॥३-७५-२९॥


###Slōka 30###


    क्रमेण गत्वा प्रविलोकयन् वनम्ददर्श पंपाम् शुभ दर्श काननाम् ।
    अनेक नाना विध पक्षि संकुलाम्विवेश रामः सह लक्ष्मणेन ॥३-७५-३०॥


