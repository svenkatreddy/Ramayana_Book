अरण्यकाण्डम्
===============================


###Slōka 1###


    आश्रमम् प्रति याते तु खरे खर पराक्रमे ।
    तान् एव औत्पातिकान् रामः सह भ्रात्रा ददर्श ह ॥३-२४-१॥


###Slōka 2###


    तान् उत्पातान् महाघोरान् रामो दृष्ट्वा अति अमर्षण ।
    प्रजानाम् अहितान् दृष्ट्वा वाक्यम् लक्ष्मणम् अब्रवीत् ॥३-२४-२॥


###Slōka 3###


    इमान् पश्य महाबाहो सर्व भूत अपहारिणः ।
    समुत्थितान् महा उत्पातान् संहर्तुम् सर्व राक्षसान् ॥३-२४-३॥


###Slōka 4###


    अमी रुधिर धाराः तु विसृजंतो खर स्वनाः ।
    व्योम्नि मेघा निवर्तन्ते परुषा गर्दभ अरुणाः ॥३-२४-४॥


###Slōka 5###


    स धूमाः च शराः सर्वे मम युद्ध अभिनन्दिताः ।
    रुक्म पृष्ठानि चापानि विचेष्टन्ते विचक्षण ॥३-२४-५॥


###Slōka 6###


    यादृशा इह कूजन्ति पक्षिणो वन चारिणः ।
    अग्रतो नः भयम् प्राप्तम् संशयो जीवितस्य च ॥३-२४-६॥


###Slōka 7###


    संप्रहारः तु सुमहान् भविष्यति न संशयः ।
    अयम् आख्याति मे बाहुः स्फुरमाणो मुहुर् मुहुः ॥३-२४-७॥


###Slōka 8###


    संनिकर्षे तु नः शूर जयम् शत्रोः पराजयम् ।
    सुप्रभम् च प्रसन्नम् च तव वक्त्रम् हि लक्ष्यते ॥३-२४-८॥


###Slōka 9###


    उद्यतानाम् हि युद्धार्थम् येषाम् भवति लक्ष्मणः ।
    निष्प्रभम् वदनम् तेषाम् भवति आयुः परिक्षयः ॥३-२४-९॥


###Slōka 10###


    रक्षसाम् नर्दताम् घोरः श्रूयते अयम् महाध्वनिः ।
    आहतानाम् च भेरीणाम् राक्षसैः क्रूर कर्मभिः ॥३-२४-१०॥


###Slōka 11###


    अनागत विधानम् तु कर्तव्यम् शुभम् इच्छता ।
    आपदम् शंकमानेन पुरुषेण विपश्चिता ॥३-२४-११॥


###Slōka 12###


    तस्मात् गृहीत्वा वैदेहीम् शर पाणिः धनुर् धरः ।
    गुहाम् आश्रय शैलस्य दुर्गाम् पादप संकुलाम् ॥३-२४-१२॥


###Slōka 13###


    प्रतिकूलितुम् इच्छामि न हि वाक्यम् इदम् त्वया ।
    शापितो मम पादाभ्याम् गम्यताम् वत्स मा चिरम् ॥३-२४-१३॥


###Slōka 14###


    त्वम् हि शूरः च बलवान् हन्या एतान् न संशयः ।
    स्वयम् निहन्तुम् इच्छमि सर्वान् एव निशाचरान् ॥३-२४-१४॥


###Slōka 15###


    एवम् उक्तः तु रामेण लक्ष्मणः सह सीतया ।
    शरान् आदाय चापम् च गुहाम् दुर्गाम् समाश्रयत् ॥३-२४-१५॥


###Slōka 16###


    तस्मिन् प्रविष्टे तु गुहाम् लक्ष्मणे सह सीतया ।
    हन्त निर्युक्तम् इति उक्त्वा रामः कवचम् आविशत् ॥३-२४-१६॥


###Slōka 17###


    स तेन अग्नि निकाशेन कवचेन विभूषितः ।
    बभूव रामः तिमिरे महान् अग्निर् इव उत्थितः ॥३-२४-१७॥


###Slōka 18###


    स चापम् उद्यम्य महत् शरान् आदाय वीर्यवान् ।
    संबभूव अवस्थितः तत्र ज्या स्वनैः पूरयन् दिशः ॥३-२४-१८॥


###Slōka 19###


    ततो देवाः सगन्धर्वाः सिद्धाः च सह चारणैः ।
    समेयुः च महात्मनो युद्ध दर्शन कांक्षया ॥३-२४-१९॥


###Slōka 20###


    ऋषयः च महात्मनो लोके ब्रह्मर्षि सत्तमाः ।
    समेत्य च ऊचुः सहिताः ते अन्योन्यम् पुण्य कर्मणः ॥३-२४-२०॥


###Slōka 21###


    स्वस्ति गो ब्राह्मणानाम् च लोकानाम् च इति संस्थिताः ।
    जयताम् राघवो युद्धे पौलस्त्यान् रजनी चरान् ॥३-२४-२१॥


###Slōka 22###


    चक्र हस्तो यथा युद्धे सर्वान् असुर पुंगवान् ।
    एवम् उक्त्वा पुनः प्र ऊचुः आलोक्य च परस्परम् ॥३-२४-२२॥


###Slōka 23###


    चतुर्दश सहस्राणि रक्षसाम् भीम कर्मणाम् ।
    एकः च रामो धर्मात्मा कथम् युद्धम् भविष्यति ॥३-२४-२३॥


###Slōka 24###


    इति राजर्षयः सिद्धाः स गणाः च द्विजर्षभाः ।
    जात कौतूहलात् तस्थुर् विमानस्थाः च देवता ॥३-२४-२४॥


###Slōka 25###


    आविष्टम् तेजसा रामम् संग्राम शिरसि स्थितम् ।
    दृष्ट्वा सर्वाणि भूतानि भयात् विव्यथिरे तदा ॥३-२४-२५॥


###Slōka 26###


    रूपम् अप्रतिमम् तस्य रामस्य अक्लिष्ट कर्मणः ।
    बभूव रूपम् क्रुद्धस्य रुद्रस्य इव महात्मनः ॥३-२४-२६॥


###Slōka 27###


    इति संभाष्यमाणो तु देव गंधर्व चारणैः ।
    ततो गंभीर निर्ह्रादम् घोर चर्म आयुध ध्वजम् ॥३-२४-२७॥


###Slōka 28###


    अनीकम् यातुधानानाम् समन्तात् प्रत्यदृश्यत ।
    वीर आलापान् विसृजताम् अन्योन्यम् अभिगच्छताम् ॥३-२४-२८॥


###Slōka 29###


    चापानि विस्फरयताम् जृंभताम् च अपि अभीक्ष्णशः ।
    विप्रघुष्ट स्वनानाम् च दुंदुभीम् च अपि निघ्नताम् ॥३-२४-२९॥


###Slōka 30###


    तेषाम् सुतुमुलः शब्दः पूरयामास तद् वनम् ।
    तेन शब्देन वित्रस्ताः श्वापदा वन चारिणः ॥३-२४-३०॥


###Slōka 31###


    दुद्रुवुः यत्र निःशब्दम् पृष्ठतो न अवलोकयन् ।
    तत् च अनीकम् महावेगम् रामम् समनुवर्तत ॥३-२४-३१॥


###Slōka 32###


    घृत नाना प्रहरणम् गंभीरम् सागरोपमम् ।
    रामो अपि चारयन् चक्षुः सर्वतो रण पण्डितः ॥३-२४-३२॥


###Slōka 33###


    ददर्श खर सैन्यम् तत् युद्ध अभिमुखो गतः ।
    वितत्य च धनुर् भीमम् तूण्याः च उद्धृत्य सायकान् ॥३-२४-३३॥


###Slōka 34###


    क्रोधम् आहारयत् तीव्रम् वधार्थम् सर्व रक्षसाम् ।
    दुष्प्रेक्ष्यश्चाभवत्क्रुद्धोयुगान्ताग्निरिवज्वलन् - यद्वा -दुष्प्रेक्ष्यः च अभवत् क्रुद्धो युगान्त अग्निः इव ज्वलन् ॥३-२४-३४॥


###Slōka 35###


    तम् दृष्ट्वा तेजसा आविष्टम् प्राव्यथन् वन देवताः ।
    तस्य रुष्ट्स्य रूपम् तु रामस्य ददृशे तदा ।दक्षस्य इव क्रतुम् हन्तुम् उद्यतस्य पिनाकिनी ॥३-२४-३५॥


###Slōka 36###


    तत् कार्मुकैः आभरणैः रथैः चतत् वर्माभिः च अग्नि समान वर्णैः ।
    बभूव सैन्यम् पिशित अशनिनाम्सूर्य उदये नीलम् इव अभ्र जालम् ॥३-२४-३६॥


