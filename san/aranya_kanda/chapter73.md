अरण्यकाण्डम्
===============================


## Chapter 73  / सर्गः ७३##


###Slōka 1 / श्लोक १###


    दर्शयित्वा रामाय सीतायाः प्रैमार्गने ।
    वाक्यम् अन्वर्थम् अर्थज्ञः कबंधः पुनः अब्रवीत् ॥३-७३-१॥


###Slōka 2 / श्लोक २###


    एष राम शिवः पंथा यत्र एते पुष्पिता द्रुमाः ।
    प्रतीचीम् दिशम् आश्रित्य प्रकाशन्ते मनो रमाः ॥३-७३-२॥


###Slōka 3 / श्लोक ३###


    जंबू प्रियाल पनसाः प्लक्ष न्यग्रोध तिंदुकाः ।
    अश्वत्थाः कर्णिकाराः च चूताः च अन्ये च पादपाः ॥३-७३-३॥


###Slōka 4 / श्लोक ४###


    धन्वना नाग वृक्षा तिलका नक्तमालकाः ।
    नील अशोक कदंबाः च करवीराः च पुष्पिताः ॥३-७३-४॥


###Slōka 5 / श्लोक ५###


    अग्निमुखा अशोकाः च सुरक्ताः परिभद्रकाः ।
    तान् आरुह्य अथवा भूमौ पातयित्वा च तान् बलात् ॥३-७३-५॥


###Slōka 6 / श्लोक ६###


    फलानि अमृत कल्पानि भक्षयित्वा गमिष्यथः ।
    तत् अतिक्रम्य काकुत्स्थ वनम् पुषित पादपम् ॥३-७३-६॥


###Slōka 7 / श्लोक ७###


    नंदन प्रतिमम् तु अन्यत् कुरवः उत्तरा इव ।
    सर्व काल फला यत्र पादपा मधुर स्रवाः ॥३-७३-७॥


###Slōka 8 / श्लोक ८###


    सर्वे च ऋतवः तत्र वने चैत्ररथे यथा ।
    फल भार नताः तत्र महा विटप धारिणः ॥३-७३-८॥


###Slōka 9 / श्लोक ९###


    शोबन्ते सर्वतः तत्र मेघ पर्वत संनिभाः ।
    तान् आरुह्य अथवा भूमौ पातैत्वा यथा सुखम् ॥३-७३-९॥


###Slōka 10 / श्लोक १०###


    फलानि अमृत कल्पानि लक्षमणः ते प्रदास्यति ।
    चङ्क्रमंतौ वरान् शैलान् शैलात् शैलम् वनात् वनम् ॥३-७३-१०॥


###Slōka 11 / श्लोक ११###


    ततः पुष्करिणीम् वीरौ पंपाम् नाम गमिष्यथः ।
    अशर्कराम् अविभ्रंशाम् सम तीर्थम् अशैवलाम् ॥३-७३-११॥


###Slōka 12 / श्लोक १२###


    राम संजात वालूकाम् कमल उत्पल शोभिताम् ।
    तत्र हंसाः प्लवाः क्रौङ्चाः कुरराः चैव राघव ॥३-७३-१२॥


###Slōka 13 / श्लोक १३###


    वल्गु स्वरा निकूजन्ति पंपा सलिल गोचराः ।
    न उद्विजन्ते नरान् दृष्ट्वा वधस्य अकोविदाः शुभाः ॥३-७३-१३॥


###Slōka 14 / श्लोक १४###


    घृत पिण्ड उपमान् स्थूलान् तान् द्विजान् भक्षयिष्यथः ।
    रोहितान् वक्र तुण्डान् च नल मीनान् च राघव ॥३-७३-१४॥


###Slōka 15 / श्लोक १५###


    पंपायाम् इषुभिः मत्स्यान् तत्र राम वरान् हतान् ।
    निस्त्वक्पक्षानयसतप्तानकृशान्नैककण्टकान् - यद्वा -निः त्वक् पक्षान् अयस तप्तान् अकृशान् न अनेक कण्टकान् ॥३-७३-१५॥


###Slōka 16 / श्लोक १६###


    तव भक्त्या समायुक्तो लक्ष्मणः संप्रदास्यति ।
    भृशम् तान् खादतो मत्स्यान् पंपायाः पुष्प संचये ॥३-७३-१६॥


###Slōka 17 / श्लोक १७###


    पद्म गन्धि शिवम् वारि सुख शीतम् अनामयम् ।
    उद्धृत्य स तदा अक्लिष्टम् रूप्य स्फटिक सन्निभम् ॥३-७३-१७॥


###Slōka 18 / श्लोक १८###


    अथ पुष्कर पर्णेन लक्ष्मणः पाययिष्यति ।
    स्थूलान् गिरि गुहा शय्यान् वानरान् वन चारिणः ॥३-७३-१८॥


###Slōka 19 / श्लोक १९###


    साय आह्ने विचरन् राम दर्शयिष्यति लक्ष्मणः ।
    अपाम् लोभात उपावृत्तान् वृषभान् इव नर्दतः ॥३-७३-१९॥


###Slōka 20 / श्लोक २०###


    रूप अन्वितान् च पंपायाम् द्रक्ष्यसि त्वम् नरोत्तम ।
    साय अह्ने विचरन् राम विटपीन् माल्य धारिणः ॥३-७३-२०॥


###Slōka 21 / श्लोक २१###


    शिव उदकम् च पंपायाम् दृष्ट्वा शोकम् विहास्यसि ।
    सु मनोभिः चितान् तत्र तिलकान् नक्त मालकान् ॥३-७३-२१॥


###Slōka 22 / श्लोक २२###


    उत्पलानि च फुल्लानि पंकजानि च राघव ।
    न तानि कश्चित् माल्यानि तत्र आरोपयिता नरः ॥३-७३-२२॥


###Slōka 23 / श्लोक २३###


    न च वै म्लानताम् यान्ति न च शीर्यन्ति राघव ।
    मतंग शिष्याः तत्र आसन् ऋषयः सुसमाहितः ॥३-७३-२३॥


###Slōka 24 / श्लोक २४###


    तेषाम् भार अभितप्तानाम् वन्यम् आहरताम् गुरोः ।
    ये प्रपेतुः महीम् तूर्णम् शरीरात् स्वेद बिन्दवः ॥३-७३-२४॥


###Slōka 25 / श्लोक २५###


    तानि माल्यानि जातानि मुनीनाम् तपसा तदा ।
    स्वेद बिन्दु समुत्थानि न विनश्यन्ति राघव ॥३-७३-२५॥


###Slōka 26 / श्लोक २६###


    तेषाम् गतानाम् अद्य अपि दृश्यते परिचारिणी ।
    श्रमणी शबरी नाम काकुत्स्थ चिर जीविनी ॥३-७३-२६॥


###Slōka 27 / श्लोक २७###


    त्वाम् तु धर्मे स्थिता नित्यम् सर्व भूत नमस्कृतम् ।
    दृष्ट्वा देव उपमम् राम स्वर्ग लोकम् गमिष्यति ॥३-७३-२७॥


###Slōka 28 / श्लोक २८###


    ततः तत् राम पंपायाः तीरम् आश्रित्य पश्चिमम् ।
    आश्रम स्थानम् अतुलम् गुह्यम् काकुत्स्थ पश्यसि ॥३-७३-२८॥


###Slōka 29 / श्लोक २९###


    न तत्र आक्रमितुम् नागाः शक्नुवन्ति तद् आश्रमे ।
    ऋषेः तस्य मतंगस्य विधानात् तत् च काननम् ॥३-७३-२९॥


###Slōka 30 / श्लोक ३०###


    मातंग वनम् इति एव विश्रुतम् रघुनंदन ।
    तस्मिन् नंदन संकाशे देव अरण्य उपमे वने ॥३-७३-३०॥


###Slōka 31 / श्लोक ३१###


    नाना विहग संकीर्णे रंस्यसे राम निर्वृतः ।
    ऋष्यमूकः तु पंपायाः पुरस्तात् पुष्पित द्रुमः ॥३-७३-३१॥


###Slōka 32 / श्लोक ३२###


    सु दुःख आरोहणः च एव शिशु नाग अभिरक्षितः ।
    उदारो ब्रह्मणा चैव पूर्व काले विनिर्मितः ॥३-७३-३२॥


###Slōka 33 / श्लोक ३३###


    शयानः पुरुषो राम तस्य शैलस्य मूर्धनि ।
    यत् स्वप्ने लभते वित्तम् तत् प्रबुद्धो अधिगच्छति ॥३-७३-३३॥


###Slōka 34 / श्लोक ३४###


    यः तु एनम् विषम आचारः पाप कर्मा अधिरोहति ।
    तत्र एव प्रहरन्ति एनम् सुप्तम् आदाय राक्षसाः ॥३-७३-३४॥


###Slōka 35 / श्लोक ३५###


    तत्र अपि शिशु नागानाम् आक्रंदः श्रूयते महान् ।
    क्रीडताम् राम पंपायाम् मतंग आश्रम वासिनाम् ॥३-७३-३५॥


###Slōka 36 / श्लोक ३६###


    सिक्ता रुधिर धाराभिः संहत्य परम द्विपाः ।
    प्रचरन्ति पृथक् कीर्णा मेघ वर्णाः तरस्विनः ॥३-७३-३६॥


###Slōka 37 / श्लोक ३७###


    ते तत्र पीत्वा पानीयम् विमलम् चारु शोभनम् ।
    अत्यन्त सुख संस्पर्शम् सर्व गन्ध समन्वितम् ॥३-७३-३७॥


###Slōka 38 / श्लोक ३८###


    निवृत्ताः सम्विगाहन्ते वनानि वन गोचराः ।
    ऋक्षाम् च द्विपिनः चैव नील कोमलक प्रभान् ॥३-७३-३८॥


###Slōka 39 / श्लोक ३९###


    रुरून् अपेता अपजयान् दृष्ट्वा शोकम् प्रहास्यसि ।
    राम तस्य तु शैलस्य महती शोभते गुहा ॥३-७३-३९॥


###Slōka 40 / श्लोक ४०###


    शिला पिधाना काकुत्स्थ दुःखम् च अस्याः प्रवेशनम् ।
    तस्या गुहायाः प्राक् द्वारे महान् शीत उदको ह्रदः ॥३-७३-४०॥


###Slōka 41 / श्लोक ४१###


    बहु मूल फलो रम्यो नाना नग समाकुलः ।
    तस्याम् वसति सुग्रीवः चतुर्भिः सह वानरैः ॥३-७३-४१॥


###Slōka 42 / श्लोक ४२###


    कदाचित् शिखरे तस्य पर्वतस्य अपि तिष्ठते ।
    कबंधः तु अनुशास्य एवम् तौ उभौ राम लक्ष्मणौ ॥३-७३-४२॥


###Slōka 43 / श्लोक ४३###


    स्रग्वी भास्कर वर्ण आभः खे व्यरोचत वीर्यवान् ।
    तम् तु ख स्थम् महाभागम् कबंधम् राम लक्ष्मणौ ॥३-७३-४३॥


###Slōka 44 / श्लोक ४४###


    प्रस्थितौ त्वम् व्रजस्व इति वाक्यम् ऊचतुः अन्तिके ।
    गम्यताम् कार्य सिद्धि अर्थम् इति तौ अब्रवीत् च सः ॥३-७३-४४॥


###Slōka 45 / श्लोक ४५###


    सुप्रीतौ तौ अनुज्ञाप्य कबंधः प्रस्थितः तदा ॥३-७३-४५॥


###Slōka 46 / श्लोक ४६###


    स तत् कबंधः प्रतिपद्य रूपम्वृतः श्रिया भास्कर सर्व देहः ।
    निदर्शयन् रामम् अवेक्ष्य ख स्थःसख्यम् कुरुष्व इति तदा अभ्युवाच ॥३-७३-४६॥


