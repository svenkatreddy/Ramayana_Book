अरण्यकाण्डम्
===============================


###Slōka 1###


    संदिश्य राक्षसान् घोरान् रावणो अष्टौ महाबलान् ।
    आत्मानम् बुद्धि वैक्लव्यात् कृत कृत्यम् अमन्यत ॥३-५५-१॥


###Slōka 2###


    स चिंतयानो वैदेहीम् काम बाण संप्रपीडितः ।
    प्रविवेश गृहम् रम्यम् सीताम् द्रष्टुम् अभित्वरन् ॥३-५५-२॥


###Slōka 3###


    स प्रविश्य तु तत् वेश्म रावणो राक्षस अधिपः ।
    अपश्यत् राक्षसी मध्ये सीताम् दुःख परायणम् ॥३-५५-३॥


###Slōka 4###


    अश्रु पूर्ण मुखीम् दीनाम् शोक भार अवपीडिताम् ।
    वायु वेगैः इव आक्रांताम् मज्जन्तीम् नावम् अर्णवे ॥३-५५-४॥


###Slōka 5###


    मृग यूथ परिभ्रष्टाम् मृगीम् श्वभिः इव आवृताम् ।
    अधोगत मुखीम् सीताम् ताम् अभ्येत्य निशाचरः ॥३-५५-५॥


###Slōka 6###


    ताम् तु शोक वशात् दीनाम् अवशाम् राक्षस अधिपः ।
    स बलात् दर्शयामास गृहम् देव गृह उपमम् ॥३-५५-६॥


###Slōka 7###


    हर्म्य प्रासाद संबधम् स्त्री सहस्र निषेवितम् ।
    नाना पक्षि गणैः जुष्टम् नाना रत्न समन्वितम् ॥३-५५-७॥


###Slōka 8###


    दान्तकैः तापनीयैः च स्फाटिकै राजतैः तथा ।
    वज्र वैदूर्य चित्रैः च स्तम्भैः दृष्टि मनोरमैः ॥३-५५-८॥


###Slōka 9###


    दिव्य दुन्दुभि निर्घोषम् तप्त कांचन भूषणम् ।
    सोपानम् कांचनम् चित्रम् आरुरोह तया सह ॥३-५५-९॥


###Slōka 10###


    दान्तका राजताः चैव गवाक्षाः प्रिय दर्शनाः ।
    हेम जाला आवृताः च आसन् तत्र प्रासाद पंक्तयः ॥३-५५-१०॥


###Slōka 11###


    सुधा मणि विचित्राणि भूमि भागानि सर्वशः ।
    दशग्रीवः स्व भवने प्रादर्शयत मैथिलीम् ॥३-५५-११॥


###Slōka 12###


    दीर्घिकाः पुष्करिण्यः च नाना पुष्प समावृताः ।
    रावणो दर्शयामास सीताम् शोक परायणाम् ॥३-५५-१२॥


###Slōka 13###


    दर्शयित्वा तु वैदेहीम् कृत्स्नम् तत् भवन उत्तमम् ।
    उवाच वाक्यम् पापात्मा सीताम् लोभितुम् इच्छया ॥३-५५-१३॥


###Slōka 14###


    दश राक्षस कोट्यः च द्वाविंशतिः अथ अपराः ।
    वर्जयित्वा जरा वृद्धान् बालान् च रजनीचरान् ॥३-५५-१४॥


###Slōka 15###


    तेषाम् प्रभुः अहम् सीते सर्वेषाम् भीम कर्मणाम् ।
    सहस्रम् एकम् एकस्य मम कार्य पुरःसरम् ॥३-५५-१५॥


###Slōka 16###


    यत् इदम् राज्य तंत्रम् मे त्वयि सर्वम् प्रतिष्ठितम् ।
    जीवितम् च विशालाक्षि त्वम् मे प्राणैः गरीयसी ॥३-५५-१६॥


###Slōka 17###


    बह्वीनाम् उत्तम स्त्रीणाम् मम यो असौ परिग्रहः ।
    तासाम् त्वम् ईश्वरी सीते मम भार्या भव प्रिये ॥३-५५-१७॥


###Slōka 18###


    साधु किम् ते अन्यया बुद्ध्या रोचयस्व वचो मम ।
    भजस्व मा अभितप्तस्य प्रसादम् कर्तुम् अर्हसि ॥३-५५-१८॥


###Slōka 19###


    परिक्षिप्ता समुद्रेण लंका इयम् शत योजना ।
    न इयम् धर्षयितुम् शक्या स इन्द्रैः अपि सुर असुरैः ॥३-५५-१९॥


###Slōka 20###


    न देवेषु न यक्षेषु न गंधर्वेषु न ऋषिषु ।
    अहम् पश्यामि लोकेषु यो मे वीर्य समो भवेत् ॥३-५५-२०॥


###Slōka 21###


    राज्य भ्रष्टेन दीनेन तापसेन पदातिना ।
    किम् करिष्यसि रामेण मानुषेण अल्प तेजसा ॥३-५५-२१॥


###Slōka 22###


    भजस्व सीते माम् एव भर्ता अहम् सदृशः तव ।
    यौवनम् हि अध्रुवम् भीरु रमस्व इह मया सह ॥३-५५-२२॥


###Slōka 23###


    दर्शने मा कृथाः बुद्धिम् राघवस्य वरानने ।
    का अस्य शक्तिः इह आगंतुम् अपि सीते मनोरथैः ॥३-५५-२३॥


###Slōka 24###


    न शक्यो वायुः आकाशे पाशैः बद्धम् महाजवः ।
    दीप्यमानस्य वा अपि अग्नेः ग्रहीतुम् विमलाम् शिखाम् ॥३-५५-२४॥


###Slōka 25###


    त्रयाणाम् अपि लोकानाम् न तम् पश्यामि शोभने ।
    विक्रमेण नयेत् यः त्वाम् मत् बाहु परिपालिताम् ॥३-५५-२५॥


###Slōka 26###


    लंकायाम् सुमहत् राज्यम् इदम् त्वम् अनुपालय ।
    त्वत् प्रेष्या मत् विधा चैव देवाः च अपि चर अचरम् ॥३-५५-२६॥


###Slōka 27###


    अभिषेक उदक क्लिन्ना तुष्टा च रमयस्व माम् ।
    दुष्कृतम् यत् पुरा कर्म वन वासेन तद् गतम् ॥३-५५-२७॥


###Slōka 28###


    यत् च ते सुकृतो धर्मः तस्य इह फलम् आप्नुहि ।
    इह सर्वाणि माल्यानि दिव्य गंधानि मैथिलि ॥३-५५-२८॥


###Slōka 29###


    भूषणानि च मुख्यानि तानि सेव मया सह ।
    पुष्पकम् नाम सुश्रोणि भ्रातुः वैश्रवणस्य मे ॥३-५५-२९॥


###Slōka 30###


    विमानम् सूर्य संकाशम् तरसा निर्जितम् रणे ।
    विशालम् रमणीयम् च तत् विमानम् मनो जवम् ॥३-५५-३०॥


###Slōka 31###


    तत्र सीते मया सार्धम् विहरस्व यथा सुखम् ।
    वदनम् पद्म संकाशम् विमलम् चारु दर्शनम् ॥३-५५-३१॥


###Slōka 32###


    शोक आर्तम् तु वरारोहे न भ्राजति वर आनने ।
    एवम् वदति तस्मिन् सा वस्त्र अन्तेन वर अंगना ॥३-५५-३२॥


###Slōka 33###


    पिधाय इन्दु निभम् सीता मंदम् अश्रून् अवर्तयत् ।
    ध्यायन्तीम् ताम् इव अस्वस्थाम् सीताम् चिंता हत प्रभाम् ॥३-५५-३३॥


###Slōka 34###


    उवाच वचनम् वीरो रावणो रजनी चरः ।
    अलम् व्रीडेन वैदेहि धर्म लोप कृतेन ते ॥३-५५-३४॥


###Slōka 35###


    आर्षो अयम् देवि निष्यन्दो यः त्वाम् अभिगमिष्यति ।
    एतौ पादौ मया स्निग्धौ शिरोभिः परिपीडितौ ॥३-५५-३५॥


###Slōka 36###


    प्रसादम् कुरु मे क्षिप्रम् वश्यो दासो अहम् अस्मि ते ।
    इमाः शून्या मया वाचः शुष्यमाणेन भाषिताः ॥३-५५-३६॥


###Slōka 37###


    न च अपि रावणः कांचित् मूर्ध्ना स्त्रीम् प्रणमेत ह ।
    एवम् उक्त्वा दशग्रीवो मैथिलीम् जनक आत्मजाम् ।कृत अन्त वशम् आपन्नो मम इयम् इति मन्यते ॥३-५५-३७॥


