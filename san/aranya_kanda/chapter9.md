अरण्यकाण्डम्
===============================


## Chapter 9  / सर्गः ९##


###Slōka 1###


    सुतीक्ष्णेन अभ्यनुज्ञातम् प्रस्थितम् रघु नन्दनम् ।
    हृद्यया स्निग्धया वाचा भर्तारम् इदम् अब्रवीत् ॥३-९-१॥


###Slōka 2###


    अधर्मम् तु सुसूक्ष्मेण विधिना प्राप्यते महान् ।
    निवृत्तेन च शक्यो अयम् व्यसनात् कामजाद् इह ॥३-९-२॥


###Slōka 3###


    त्रीणि एव व्यसनानि अत्र कामजानि भवन्ति उत ।
    मिथ्या वाक्यम् तु परमम् तस्मात् गुरुतरा उभौ ॥३-९-३॥


###Slōka 4###


    पर दार अभिगमनम् विना वैरम् च रौद्रता ।
    मिथ्या वाक्यम् न ते भूतम् न भविष्यति राघव ॥३-९-४॥


###Slōka 5###


    कुतो अभिलषणम् स्त्रीणाम् परेषाम् धर्म नाशनम् ।
    तव नास्ति मनुष्येन्द्र न च आभूत् ते कदाचन ॥३-९-५॥


###Slōka 6###


    मनस्यपि तथा राम न च एतत् विद्यते क्वचित् ।
    स्व दार निरतः  च एव नित्यम् एव नृपात्मज ॥३-९-६॥


###Slōka 7###


    धर्मिष्टः सत्य सन्धः च पितुः निर्देश कारकः ।
    त्वयि धर्मः च सत्यम् च त्वयि सर्वम् प्रतिष्टितम् ॥३-९-७॥


###Slōka 8###


    तच्च सर्वम् महाबाहो शक्यम् वोढुम् जितेइन्द्रियैः ।
    तव वश्य इन्द्रियत्वम् च जानामि शुभदर्शन ॥३-९-८॥


###Slōka 9###


    तृतीयम् यद् इदम् रौद्रम् पर प्राण अभिहिंसनम् ।
    निर्वैरम् क्रियते मोहात् तत् च ते समुपस्थितम् ॥३-९-९॥


###Slōka 10###


    प्रतिज्ञातः त्वया वीर दण्डकारण्य वासिनाम् ।
    ऋषीणाम् रक्षणार्थाय वधः संयति रक्षसाम् ॥३-९-१०॥


###Slōka 11###


    एतन् निमित्तम् च वनम् दण्डका इति विश्रुतम् ।
    प्रस्थितः त्वम् सह भ्रात्रा धृत बाण शराअसनः ॥३-९-११॥


###Slōka 12###


    ततः त्वाम् प्रस्थितम् दृष्ट्वा मम चिन्त आकुलम् मनः ।
    त्वत् वृत्तम् चिन्तयन्त्या वै भवेत् निःश्रेयसम् हितम् ॥३-९-१२॥


###Slōka 13###


    न हि मे रोचते वीरः गमनम् दण्डकान् प्रति ।
    कारणम् तत्र वक्ष्यामि वदन्त्याः श्रूयताम् मम ॥३-९-१३॥


###Slōka 14###


    त्वम् हि बाण धनुष्पाणिः भ्रात्रा सह वनम् गतः ।
    दृष्ट्वा वन चरान् सर्वान् कच्चित् कुर्याः शर व्ययम् ॥३-९-१४॥


###Slōka 15###


    क्षत्रियाणाम् इह धनुर् हुताशस्य इन्धनानि च ।
    समीपतः स्थितम् तेजो बलम् उच्छ्रयते भृशम् ॥३-९-१५॥


###Slōka 16###


    पुरा किल महाबाहो तपस्वी सत्य वाक् शुचिः ।
    कस्मिन् चित् अभवत् पुण्ये वने रत मृग द्विजे ॥३-९-१६॥


###Slōka 17###


    तस्य एव तपसो विघ्नम् कर्तुम् इन्द्रः शचीपतिः ।
    खड्ग पाणिः अथ आगच्छत् आश्रमम् भट रूप धृक् ॥३-९-१७॥


###Slōka 18###


    तस्मिन् तत् आश्रम पदे निहितः खड्ग उत्तमः ।
    स न्यास विधिना दत्तः पुण्ये तपसि तिष्ठतः ॥३-९-१८॥


###Slōka 19###


    स तत् शस्त्रम् अनुप्राप्य न्यास रक्षण तत्परः ।
    वने तु विचरति एव रक्षन् प्रत्ययम् आत्मनः ॥३-९-१९॥


###Slōka 20###


    यत्र गच्छति उपादातुम् मूलानि च फलानि च ।
    न विना याति तम् खड्गम् न्यास रक्षण तत्परः ॥३-९-२०॥


###Slōka 21###


    नित्यम् शस्त्रम् परिवहन् क्रमेण स तपोधनः ।
    चकार रौद्रीम् स्वाम् बुद्धिम् त्यक्त्वा तपसि निश्चयम् ॥३-९-२१॥


###Slōka 22###


    ततः स रौद्र अभिरतः प्रमत्तो अधर्म कर्षितः ।
    तस्य शस्त्रस्य संवासात् जगाम नरकम् मुनिः ॥३-९-२२॥


###Slōka 23###


    एवम् एतत् पुरा वृत्तम् शस्त्र संयोग कारणम् ।
    अग्नि संयोगवत् हेतुः शस्त्र संयोग उच्यते ॥३-९-२३॥


###Slōka 24###


    स्नेहात् च बहुमानात् च स्मारये त्वाम् न शिक्षये ।
    न कथंचन सा कार्या गृहीत धनुषा त्वया ॥३-९-२४॥


###Slōka 25###


    बुद्धिः वैरम् विना हन्तुम् राक्षसान् दण्डक आश्रितान् ।
    अपराधम् विना हन्तुम् लोको वीर न कामये ॥३-९-२५॥


###Slōka 26###


    क्षत्रियाणाम् तु वीराणाम् वनेषु नियतात्मनाम् ।
    धनुषा कार्यम् एतावत् आर्तानाम् अभिरक्षणम् ॥३-९-२६॥


###Slōka 27###


    क्व च शस्त्रम् क्व च वनम् क्व च क्षात्रम् तपः क्व च ।
    व्याविद्धम् इदम् अस्माभिः देश धर्मः तु पूज्यताम् ॥३-९-२७॥


###Slōka 28###


    तदार्य कलुषा बुद्धिः जायते शस्त्र सेवनात् ।
    पुनर् गत्वात् तत् अयोध्यायाम् क्षत्र धर्मम् चरिष्यसि ॥३-९-२८॥


###Slōka 29###


    अक्षया तु भवेत् प्रीतिः श्वश्रू श्वशुरयोः मम ।
    यदि राज्यम् हि संन्यस्य भवेत् त्वम् निरतो मुनिः ॥३-९-२९॥


###Slōka 30###


    धर्मात् अर्थः प्रभवति धर्मात् प्रभवते सुखम् ।
    धर्मेण लभते सर्वम् धर्म सारम् इदम् जगत् ॥३-९-३०॥


###Slōka 31###


    आत्मानम् नियमैः तैः तैः कर्षयित्वा प्रयत्नतः ।
    प्राप्यते निपुणैः धर्मो न सुखात् लभते सुखम् ॥३-९-३१॥


###Slōka 32###


    नित्यम् शुचि मतिः सौम्य चर धर्मम् तपो वने ।
    सर्वम् हि विदितम् तुभ्यम् त्रैलोक्यम् अपि तत्त्वतः ॥३-९-३२॥


###Slōka 33###


    स्त्री चापलात् एतत् उदाहृतम् मेधर्मम् च वक्तुम् तव कः समर्थः ।
    विचार्य बुद्ध्या तु सह अनुजेनयत् रोचते तत् कुरु म अचिरेण ॥३-९-३३॥


