उत्तरकाण्डम्डम्
===============================


## Chapter 19  / सर्गः १९##


###Slōka 1###


    अथ जित्वा मरुत्तं स प्रययौ राक्षसाधिपः ।
    नगराणि नरेन्द्राणां युद्धकाङ्क्षी दशाननः ।। ७.१९.१ ॥


###Slōka 2###


    समासाद्य तु राजेन्द्रान्महेन्द्रवरुणोपमान् ।
    अब्रवीद्राक्षसेन्द्रस्तु युद्धं मे दीयतामिति ।। ७.१९.२ ॥


###Slōka 3###


    निर्जिताः स्मेति वा ब्रूत एष मे हि सुनिश्चयः ।
    अन्यथा कुर्वतामेवं मोक्षो नैवोपपद्यते ।। ७.१९.३ ।।ततस्त्वभीरवः प्राज्ञाः पार्थिवा धर्मनिश्चयाः ।मन्त्रयित्वा ततो ऽन्योन्यं राजानः सुमहाबलाः ।निर्जिताः स्मेत्यभाषन्त ज्ञात्वा वरबलं रिपोः ।। ७.१९.४ ॥


###Slōka 4###


    दुष्यन्तः सुरथो गाधिर्गयो राजा पुरूरवाः ।
    एते सर्वे ऽब्रुवंस्तात निर्जिताः स्मेति पार्थिवाः ।। ७.१९.५ ॥


###Slōka 5###


    अथायोध्यां समासाद्य रावणो राक्षसाधिपः ।
    । ७.१९.६ ॥


###Slōka 6###


    सुगुप्तामनरण्येन शक्रेणेवामरावतीम् ।
    स तं पुरुषशार्दूलं पुरन्दरसमं बले ।। ७.१९.७ ॥


###Slōka 7###


    प्राह राजानमासाद्य युद्धं देहीति रावणः ।
    निर्जितो ऽस्मीति वा ब्रूहि त्वमेवं मम शासनम् ।। ७.१९.८ ॥


###Slōka 8###


    अयोध्याधिपतिस्तस्य श्रुत्वा पापात्मनो वचः ।
    अनरण्यस्तु सङ्क्रुद्धो राक्षसेन्द्रमथाब्रवीत् ।। ७.१९.९ ॥


###Slōka 9###


    दीयते द्वन्द्वयुद्धं ते राक्षसाधिपते मया ।
    सन्तिष्ठ क्षिप्रमायत्तो भव चैवं भवाम्यहम् ।। ७.१९.१० ॥


###Slōka 10###


    अथ पूर्वं श्रुतार्थेन निर्जितं सुमहद्बलम् ।
    निष्क्रामत्तन्नरेन्द्रस्य बलं रक्षोवधोद्यतम् ।। ७.१९.११ ॥


###Slōka 11###


    नागानां दशसाहस्रं वाजिनां नियुतं तथा ।
    रथानां बहुसाहस्रं पत्तीनां च नरोत्तम ।। ७.१९.१२ ॥


###Slōka 12###


    महीं सञ्छाद्य निष्क्रान्तं सपदातिरथं रणे ।
    ततः प्रवृत्तं सुमहद्युद्धं युद्धविशारद ।। ७.१९.१३ ॥


###Slōka 13###


    अनरण्यस्य नृपते राक्षसेन्द्रस्य चाद्भुतम् ।
    तद्रावणबलं प्राप्य बलं तस्य महीपतेः ।। ७.१९.१४ ॥


###Slōka 14###


    प्राणश्यत तदा सर्वं हव्यं हुतमिवानले ।
    युद्ध्वा च सुचिरं कालं कृत्वा विक्रममुत्तमम् ।। ७.१९.१५ ॥


###Slōka 15###


    प्रज्वलन्तं तमासाद्य क्षिप्रमेवावशेषितम् ।
    प्राविशत्सङ्कुलं तत्र शलभा इव पावकम् ।नश्यति स्म बलं तत्र हव्यं हुतमिवानले ।। ७.१९.१६ ॥


###Slōka 16###


    सो ऽपश्यत्तन्नरेन्द्रस्तु नश्यमानं महाबलम् ।
    महार्णवं समासाद्य वनापगशतं यथा ।। ७.१९.१७ ॥


###Slōka 17###


    ततः शक्रधनुःप्रख्यं धनुर्विस्फारयन्स्वयम् ।
    आससाद नरेन्द्रस्तं रावणं क्रोधमूर्च्छितः ।। ७.१९.१८ ॥


###Slōka 18###


    अनरण्येन ते ऽमात्या मारीचशुकसारणाः ।
    प्रहस्तसहिता भग्ना व्यद्रवन्त मृगा इव ।। ७.१९.१९ ॥


###Slōka 19###


    ततो बाणशतान्यष्टौ पातयामास मूर्धनि ।
    तस्य राक्षसराजस्य इक्ष्वाकुकुलनन्दनः ।। ७.१९.२० ॥


###Slōka 20###


    तस्य बाणाः पतन्तस्ते चक्रिरे न क्षतं क्वचित् ।
    वारिधारा इवाभ्रेभ्यः पतन्त्यो गिरिमूर्धनि ।। ७.१९.२१ ॥


###Slōka 21###


    ततो राक्षसराजेन क्रुद्धेन नृपतिस्तदा ।
    तलेनाभिहतो मूर्ध्नि स रथान्निपपात ह ।। ७.१९.२२ ॥


###Slōka 22###


    स राजा पतितो भूमौ विह्वलाङ्गः प्रवेपितः ।
    वज्रदग्ध इवारण्ये सालो निपतितो यथा ।। ७.१९.२३ ॥


###Slōka 23###


    तं प्रहस्याब्रवीद्द्रक्ष इक्ष्वाकुं पृथिवीपतिम् ।
    किमिदानीं फलं प्राप्तं त्वया मां प्रति युद्ध्यता ।। ७.१९.२४ ॥


###Slōka 24###


    त्रैलोक्ये नास्ति यो द्वन्द्वं मम दद्यान्नराधिप ।
    शङ्के प्रसक्तो भोगेषु न शृणोषि बलं मम ।। ७.१९.२५ ॥


###Slōka 25###


    तस्यैवं ब्रुवतो राजा मन्दासुर्वाक्यमब्रवीत् ।
    किं शक्यमिह कर्तुं वै कालो हि दुरतिक्रमः ।। ७.१९.२६ ॥


###Slōka 26###


    नह्यहं निर्जितो रक्षस्त्वया चात्मप्रशंसिना ।
    कालेनैव विपन्नो ऽहं हेतुभूतस्तु मे भवान् ।। ७.१९.२७ ॥


###Slōka 27###


    किं त्विदानीं मया शक्यं कर्तुं प्राणपरिक्षये ।
    नह्यहं विमुखी रक्षो युध्यमानस्त्वया हतः ।। ७.१९.२८ ॥


###Slōka 28###


    इक्ष्वाकुपरिभावित्वाद्वचो वक्ष्यामि राक्षस ।
    यदि दत्तं यदि हुतं यदि मे सुकृतं तपः ॥


###Slōka 29###


    यदि गुप्ताः प्रजाः सम्यक्तदा सत्यं वचो ऽस्तु मे ।
    । ७.१९.२९ ॥


###Slōka 30###


    उत्पत्स्यते कुले ह्यस्मिन्निक्ष्वाकूणां महात्मनाम् ।
    रामो दाशरथिर्नाम यस्ते प्राणान्हरिष्यति ।। ७.१९.३० ॥


###Slōka 31###


    ततो जलधरोदग्रस्ताडितो देवदुन्दुभिः ।
    तस्मिन्नुदाहृते शापे पुष्पवृष्टिश्च खाच्च्युता ।। ७.१९.३१ ॥


###Slōka 32###


    ततः स राजा राजेन्द्र गतः स्थानं त्रिविष्टपम् ।
    स्वर्गते च नृपे तस्मिन्राक्षसः सो ऽपसर्पत ।। ७.१९.३२ ।।


