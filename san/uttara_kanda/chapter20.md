उत्तरकाण्डम्डम्
===============================


## Chapter 20  / सर्गः २०##


###Slōka 1 / श्लोक १###


    ततो वित्रासयन्मर्त्यान्पृथिव्यां राक्षसाधिपः ।
    आससाद घने तस्मिन्नारदं मुनिपुङ्गवम् ।। ७.२०.१ ॥


###Slōka 2 / श्लोक २###


    तस्याभिवादनं कृत्वा दशग्रीवो निशाचरः ।
    अब्रवीत्कुशलं पृष्ट्वा हेतुमागमनस्य च ।। ७.२०.२ ॥


###Slōka 3 / श्लोक ३###


    नारदस्तु महातेजा देवर्षिरमितप्रभः ।
    अब्रवीन्मेघपृष्ठस्थो रावणं पुष्पके स्थितम् ।। ७.२०.३ ॥


###Slōka 4 / श्लोक ४###


    राक्षसाधिपते सौम्य तिष्ठ विश्रवसः सुत ।
    प्रीतो ऽस्म्यभिजनोपेतविक्रमैरूर्जितैस्तव ।। ७.२०.४ ॥


###Slōka 5 / श्लोक ५###


    विष्णुना दैत्यघातैश्च गन्धर्वोरगधर्षणैः ।
    त्वया समं विमर्दैश्च भृशं हि परितोषितः ।। ७.२०.५ ॥


###Slōka 6 / श्लोक ६###


    किंचिद्वक्ष्यामि तावत्ते श्रोतव्यं श्रोष्यसे यदि ।
    श्रुत्वा चानन्तरं कार्यं त्वया राक्षससत्तम ।तन्मे निगदतस्तात समाधिं श्रवणे कुरु ।। ७.२०.६ ॥


###Slōka 7 / श्लोक ७###


    किमयं वध्यते तात त्वया ऽवध्येन दैवतैः ।
    हत एव ह्ययं लोको यदा मृत्युवशं गतः ।। ७.२०.७ ।।्तम ।देवदानवदैत्यानां यक्षगन्धर्वरक्षसाम् ।अवध्येन त्वया लोकः क्लेष्टुं युक्तो न मानुषः ।। ७.२०.८ ॥


###Slōka 8 / श्लोक ८###


    नित्यं श्रेयसि सम्मूढं महद्भिर्व्यसनैर्वृतम् ।
    हन्यात्कस्तादृशं लोकं जराव्याधिशतैर्युतम् ।। ७.२०.९ ॥


###Slōka 9 / श्लोक ९###


    तैस्तैरनिष्टोपगमैरजस्रं यत्र कुत्र कः ।
    मतिमान्मानुषे लोके युद्धेन प्रणयी भवेत् ।। ७.२०.१० ॥


###Slōka 10 / श्लोक १०###


    क्षीयमाणं दैवहतं श्रुत्पिपासाजरादिभिः ।
    विषादशोकसम्मूढं लोकं त्वं क्षपयस्व मा ।। ७.२०.११ ॥


###Slōka 11 / श्लोक ११###


    पश्य तावन्महाबाहो राक्षसेश्वर मानुषम् ।
    मूढमेवं विचित्रार्थं यस्य न ज्ञायते गतिः ।। ७.२०.१२ ॥


###Slōka 12 / श्लोक १२###


    क्वचिद्वादित्रनृत्यादि सेव्यते मुदितैर्जनैः ।
    रुद्यते चापरैरार्तैर्धाराश्रुनयनाननैः ।। ७.२०.१३ ॥


###Slōka 13 / श्लोक १३###


    मातापितृसुतस्नेहैर्भार्याबन्धुमनोरमैः ।
    मोहितो ऽयं जनो ध्वस्तः क्लेशं स्वं नावबुध्यते ।। ७.२०.१४ ॥


###Slōka 14 / श्लोक १४###


    अलमेनं परिक्लिश्य लोकं मोहनिराकृतम् ।
    जित एव त्वया सौम्य मर्त्यलोको न संशयः ।। ७.२०.१५ ॥


###Slōka 15 / श्लोक १५###


    अवश्यमेभिः सर्वैश्च गन्तव्यं यमसादनम् ।
    तन्निगृह्णीष्व पौलस्त्य यमं परपुरञ्जय ।। ७.२०.१६ ॥


###Slōka 16 / श्लोक १६###


    तस्मिञ्जिते जितं सर्वं भवत्येव न संशयः ।
    एवमुक्तस्तु लङ्केशो दीप्यमानं स्वतेजसा ।अब्रवीन्नारदं तत्र सम्प्रहस्याभिवाद्य च ।। ७.२०.१७ ॥


###Slōka 17 / श्लोक १७###


    महर्षे देवगन्धर्वविहार समरप्रिय ।
    अहं समुद्यतो गन्तुं विजयार्थं रसातलम् ।। ७.२०.१८ ॥


###Slōka 18 / श्लोक १८###


    ततो लोकत्रयं जित्वा स्थाप्य नागान्सुरान्वशे ।
    समुद्रममृतार्थं च मथिष्यामि रसालयम् ।। ७.२०.१९ ॥


###Slōka 19 / श्लोक १९###


    अथाब्रवीदृशग्रीवं नारदो भगवानृषिः ।
    क्व खल्विदानीं मार्गेण त्वया ह्यन्येन गम्यते ।। ७.२०.२० ॥


###Slōka 20 / श्लोक २०###


    अयं खलु सुदुर्गम्यः प्रेतराजपुरं प्रति ।
    मार्गो गच्छति दुर्धर्षो यमस्यामित्रकर्शन ।। ७.२०.२१ ॥


###Slōka 21 / श्लोक २१###


    स तु शारदमेघाभं हासं मुक्त्वा दशाननः ।
    उवाच कृतमित्येव वचनं चेदमब्रवीत् ।। ७.२०.२२ ॥


###Slōka 22 / श्लोक २२###


    तस्मादेवमहं ब्रह्मन् वैवस्वतवधोद्यतः ।
    गच्छामि दक्षिणामाशां यत्र सूर्यात्मजो नृपः ।। ७.२०.२३ ॥


###Slōka 23 / श्लोक २३###


    मया हि भगवन्क्रोधात्प्रतिज्ञातं रणार्थिना ।
    अवजेष्यामि चतुरो लोकपालानिति प्रभो ।। ७.२०.२४ ॥


###Slōka 24 / श्लोक २४###


    तदिह प्रस्थितो ऽहं वै प्रेतराजपुरं प्रति ।
    प्राणिसङ्क्लेशकर्तारं योजयिष्यामि मृत्युना ।। ७.२०.२५ ॥


###Slōka 25 / श्लोक २५###


    एवमुक्त्वा दशग्रीवो मुनिं तमभिवाद्य च ।
    प्रययौ दक्षिणामाशां प्रविष्टः सह मन्त्रिभिः ।। ७.२०.२६ ॥


###Slōka 26 / श्लोक २६###


    नारदस्तु महातेजा मुहूर्तं ध्यानमास्थितः ।
    चिन्तयामास विप्रेन्द्रो विधूम इव पावकः ।। ७.२०.२७ ॥


###Slōka 27 / श्लोक २७###


    येन लोकास्त्रयः सेन्द्राः क्लिश्यन्ते सचराचराः ।
    क्षीणे चायुषि धर्मेण स कालो जेष्यते कथम् ।। ७.२०.२८ ॥


###Slōka 28 / श्लोक २८###


    स्वदत्तकृतसाक्षी यो द्वितीय इव पावकः ।
    लब्धसञ्ज्ञा विजेष्यन्ते लोका यस्य महात्मनः ।। ७.२०.२९ ॥


###Slōka 29 / श्लोक २९###


    यस्य नित्यं त्रयो लोका विद्रवन्ति भयार्दिताः ।
    तं कथं राक्षसेन्द्रो ऽसौ स्वयमेव गमिष्यति ।। ७.२०.३० ॥


###Slōka 30 / श्लोक ३०###


    यो विधाता च धाता च सुकृतं दुष्कृतं तथा ।
    त्रैलोक्यं विजितं येन तं कथं विजयिष्यते ।। ७.२०.३१ ॥


###Slōka 31 / श्लोक ३१###


    अपरं किन्तु कृत्वायं विधानं संविधास्यति ।
    कौतूहलसमुत्पन्नो यास्यामि यमसादनम् ।। ७.२०.३२ ॥


###Slōka 32 / श्लोक ३२###


    विमर्दं द्रष्टुमनयोर्यमराक्षसयोः स्वयम् ।
    । ७.२०.३३ ।।


