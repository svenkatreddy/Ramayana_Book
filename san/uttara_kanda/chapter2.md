उत्तरकाण्डम्डम्
===============================


## Chapter 2  / सर्गः २##


###Slōka 1###


    तस्य तद्वचनं श्रुत्वा राघवस्य महात्मनः ।
    कुम्भयोनिर्मिहातेजा राममेतदुवाच ह ।। ७.२.१ ॥


###Slōka 2###


    शृणु राम कथावृत्तं तस्य तेजोबलं महत् ।
    जघान शत्रून्येनासौ न च वध्यः स शत्रुभिः ।। ७.२.२ ॥


###Slōka 3###


    तावत्ते रावणस्येदं कुलं जन्म च राघव ।
    वरप्रदानं च तथा तस्मै दत्तं ब्रवीमि ते ।। ७.२.३ ॥


###Slōka 4###


    पुरा कृतयुगे राम प्रजापतिसुतः प्रभुः ।
    पुलस्त्यो नाम ब्रह्मर्षिः साक्षादिव पितामहः ।। ७.२.४ ॥


###Slōka 5###


    नानुकीर्त्या गुणास्तस्य धर्मतः शीलतस्तथा ।
    प्रजापतेः पुत्र इति वक्तुं शक्यं हि नामतः ।। ७.२.५ ॥


###Slōka 6###


    प्रजापतिसुतत्वेन देवानां वल्लभो हि सः ।
    हृष्टः सर्वस्य लोकस्य गुणैः शुभ्रैर्महामतिः ।। ७.२.६ ॥


###Slōka 7###


    स तु धर्मप्रसङ्गेन मेरोः पार्श्वे महागिरेः ।
    तृणविन्द्वाश्रमं गत्वा न्यवसन्मुनिपुङ्गवः ।। ७.२.७ ॥


###Slōka 8###


    तपस्तेपे स धर्मात्मा स्वाध्यायनियतेन्द्रियः ।
    गत्वाश्रमपदं तस्य विघ्नं कुर्वन्ति कन्यकाः ।। ७.२.८ ॥


###Slōka 9###


    देवपन्नगकन्याश्च राजर्षितनयाश्च याः ।
    क्रीडन्त्यो ऽप्सरसश्चैव तं देशमुपपेदिरे ।। ७.२.९ ॥


###Slōka 10###


    सर्वर्तुषृपभोग्यत्वाद्रम्यत्वात्काननस्य च ।
    नित्यशस्तास्तु तं देशं गत्वा क्रीडन्ति कन्यकाः ।। ७.२.१० ॥


###Slōka 11###


    देशस्य रमणीयत्वात्पुलस्त्यो यत्र स द्विजः ।
    गायन्त्यो वादयन्त्यश्च लासयन्त्यस्तथैव च ।मुनेस्तपस्विनस्तस्य विघ्नं चक्रुरनिन्दिताः ।। ७.२.११ ॥


###Slōka 12###


    अथ क्रुद्धो महातेजा व्याजहार महामुनिः ।
    या मे दर्शनमागच्छेत्सा गर्भं धारयिष्यति ।। ७.२.१२ ॥


###Slōka 13###


    तास्तु सर्वाः प्रतिश्रुत्य तस्य वाक्यं महात्मनः ।
    ब्रह्मशापभयाद्भीतास्तं देशं नोपचक्रमुः ।। ७.२.१३ ॥


###Slōka 14###


    तृणबिन्दोस्तु राजर्षेस्तनया न शृणोति तत् ।
    । ७.२.१४ ॥


###Slōka 15###


    गत्वाश्रमपदं तत्र विचचार सुनिर्भया ।
    न सापश्यत्स्थिता तत्र काञ्चिदभ्यागतां सखीम् ।। ७.२.१५ ॥


###Slōka 16###


    तस्मिन्काले महातेजाः प्राजापत्यो महानृषिः ।
    स्वाध्यायमकरोत्तत्र तपसा भावितः स्वयम् ।। ७.२.१६ ॥


###Slōka 17###


    सा तु वेदश्रुतिं श्रुत्वा दृष्ट्वा वै तपसो निधिम् ।
    अभवत्पाण्डुदेहा सा सुव्यञ्जितशरीरजा ।। ७.२.१७ ॥


###Slōka 18###


    वभूव च समुद्विग्ना दृष्ट्वा तद्दोषमात्मनः ।
    इदं मे किन्त्विति ज्ञात्वा पितुर्गत्वा ऽ ऽश्रमे स्थिता ।। ७.२.१८ ॥


###Slōka 19###


    तां तु दृष्ट्वा तथाभूतां तृणविन्दुरथाब्रवीत् ।
    किं त्वमेतत्त्वसदृशं धारयस्यात्मनो वपुः ।। ७.२.१९ ॥


###Slōka 20###


    सा तु कृत्वाञ्जलिं दीना कन्योवाच तपोधनम् ।
    न जाने कारणं तात येन मे रूपमीदृशम् ।। ७.२.२० ॥


###Slōka 21###


    किं तु पूर्वं गतास्म्येका महर्षेर्भावितात्मनः ।
    पुलस्त्यस्याश्रमं दिव्यमन्वेष्टुं स्वसखीजनम् ।। ७.२.२१ ॥


###Slōka 22###


    न च पश्याम्यहं तत्र काञ्चिदभ्यागतां सखीम् ।
    रूपस्य तु विपर्यासं दृष्ट्वा त्रासादिहागता ।। ७.२.२२ ॥


###Slōka 23###


    तृणबिन्दुस्तु राजर्षिस्तपसा द्योतितप्रभः ।
    ध्यानं विवेश तच्चापि ह्यपश्यदृषिकर्मजम् ।। ७.२.२३ ॥


###Slōka 24###


    स तु विज्ञाय तं शापं महर्षेर्भावितात्मनः ।
    गृहीत्वा तनयां गत्वा पुलस्त्यमिदमब्रवीत् ।। ७.२.२४ ॥


###Slōka 25###


    भगवंस्तनयां मे त्वं गुणैः स्वैरेव भूषिताम् ।
    भिक्षां प्रतिगृहाणेमां महर्षे स्वयमुद्यताम् ।। ७.२.२५ ॥


###Slōka 26###


    तपश्चरणयुक्तस्य श्रम्यमाणेन्द्रियस्य ते ।
    शुश्रूषणपरा नित्यं भविष्यति न संशयः ।। ७.२.२६ ॥


###Slōka 27###


    तं ब्रुवाणं तु तद्वाक्यं राजर्षिं धार्मिकं तदा ।
    जिघृक्षुरब्रवीत्कन्यां बाढमित्येव स द्विजः ।। ७.२.२७ ॥


###Slōka 28###


    दत्त्वा स तु यथान्यायं स्वमाश्रमपदं गतः ।
    सापि तत्रावसत्कन्या तोषयन्ती पतिं गुणैः ।। ७.२.२८ ॥


###Slōka 29###


    तस्यास्तु शीलवृत्ताभ्यां तुतोष मुनिपुङ्गवः ।
    प्रीतः स तु महातेजा वाक्यमेतदुवाच ह ।। ७.२.२९ ॥


###Slōka 30###


    परितुष्टो ऽस्मि सुश्रोणि गुणानां सम्पदा भृशम् ।
    तस्माद्देवि ददाम्यद्य पुत्रमात्मसमं तव ।। ७.२.३० ॥


###Slōka 31###


    उभयोर्वंशकर्तारं पौलस्त्य इति विश्रुतम् ।
    यस्मात्तु विश्रुतो वेदस्त्वयैषो ऽध्ययतो मम ।। ७.२.३१ ॥


###Slōka 32###


    तस्मात्स विश्रवा नाम भविष्यति न संशयः ।
    एवमुक्ता तु सा देवी प्रहृष्टेनान्तरात्मना ।। ७.२.३२ ॥


###Slōka 33###


    अचिरेणैव कालेनासूत विश्रवसं सुतम् ।
    त्रिषु लोकेषु विख्यातं यशोधर्मसमन्वितम् ।। ७.२.३३ ॥


###Slōka 34###


    श्रुतिमान्समदर्शी च व्रताचाररतस्तथा ।
    पितेव तपसा युक्तो ह्यभवद्विश्रवा मुनिः ।। ७.२.३४ ।।


