उत्तरकाण्डम्डम्
===============================


## Chapter 17  / सर्गः १७##


###Slōka 1###


    अथ राजन्महाबाहुर्विचरन्स महीतले ।
    हिमवद्वनमासाद्य परिचक्राम रावणः ।। ७.१७.१ ॥


###Slōka 2###


    तत्रापश्यत्स वै कन्यां कृष्णाजिनजटाधराम् ।
    आर्षेण विधिना युक्तां दीप्यन्तीं देवतामिव ।। ७.१७.२ ॥


###Slōka 3###


    स दृष्ट्वा रूपसम्पन्नां कन्यां तां सुमहाव्रताम् ।
    काममोहपरीतात्मा पप्रच्छ प्रहसन्निव ।। ७.१७.३ ॥


###Slōka 4###


    किमिदं वर्तसे भद्रे विरुद्धं यौवनस्य ते ।
    नहि युक्ता तवैतस्य रूपस्यैव प्रतिक्रिया ।। ७.१७.४ ।।रूपं ते ऽनुपमं भीरु कामोन्मादकरं नृणाम् ।न युक्तं तपसि स्थातुं निर्गतो ह्येष निर्णयः ।। ७.१७.५ ॥


###Slōka 5###


    कस्यासि किमिदं भद्रे कश्च भर्ता वरानने ।
    येन सम्भुज्यसे भीरु स नरः पुण्यभाग्भुवि ।। ७.१७.६ ॥


###Slōka 6###


    पृच्छतः शंस मे सर्वं कस्य हेतोः परिश्रमः ।
    एवमुक्ता तु सा कन्या रावणेन यशस्विनी ।। ७.१७.७ ॥


###Slōka 7###


    अब्रवीद्विधिवत्कृत्वा तस्यातिथ्यं तपोधना ।
    कुशध्वजो मम पिता ब्रह्मर्षिरमितप्रभः ।बृहस्पतिसुतः श्रीमान्बुद्ध्या तुल्यो बृहस्पतेः ।। ७.१७.८ ॥


###Slōka 8###


    तस्याहं कुर्वतो नित्यं वेदाभ्यासं महात्मनः ।
    सम्भूय वाङ्मयी कन्या नाम्ना वेदवती स्मृता ।। ७.१७.९ ॥


###Slōka 9###


    ततो देवाः सगन्धर्वा यक्षराक्षसपन्नगाः ।
    ते ऽपि गत्वा हि पितरं वरणं रोचयन्ति मे ।। ७.१७.१० ॥


###Slōka 10###


    न च मां स पिता तेभ्यो दत्तवान्राक्षसर्षभ ।
    कारणं तद्वदिष्यामि निशाचर निशामय ।। ७.१७.११ ॥


###Slōka 11###


    पितुस्तु मम जामाता विष्णुः किल सुरेश्वरः ।
    अभिप्रेतस्त्रिलोकेशस्तस्मान्नान्यस्य मे पिता ।। ७.१७.१२ ॥


###Slōka 12###


    दातुमिच्छति तस्मै तु तच्छ्रुत्वा बलदर्पितः ।
    दम्भुर्नाम ततो राजा दैत्यानां कुपितो ऽभवत् ।। ७.१७.१३ ॥


###Slōka 13###


    तेन रात्रौ शयानो मे पिता पापेन हिंसितः ।
    । ७.१७.१४ ॥


###Slōka 14###


    ततो मे जननी दीना तच्छरीरं पितुर्मम ।
    परिष्वज्य महाभागा प्रविष्टा हव्यवाहनम् ।। ७.१७.१५ ॥


###Slōka 15###


    ततो मनोरथं सत्यं पितुर्नारायणं प्रति ।
    करोमीति तमेवाहं हृदयेन समुद्वहे ।। ७.१७.१६ ॥


###Slōka 16###


    इति प्रतिज्ञामारुह्य चरामि विपुलं तपः ।
    एतत्ते सर्वमाख्यातं मया राक्षसपुङ्गव ।। ७.१७.१७ ॥


###Slōka 17###


    नारायणो मम पतिर्न त्वन्यः पुरुषोत्तमात् ।
    आश्रये नियमं घोरं नारायणपरीप्सया ।विज्ञातस्त्वं हि मे राजन्गच्छ पौलस्त्यनन्दन ।। ७.१७.१८ ॥


###Slōka 18###


    जानामि तपसा सर्वं त्रैलोक्ये यद्धि वर्तते ।
    । ७.१७.१९ ॥


###Slōka 19###


    सो ऽब्रवीद्रावणो भूयस्तां कन्यां सुमहाव्रताम् ।
    अवरुह्य विमानाग्रात्कन्दर्पशरपीडितः ।। ७.१७.२० ॥


###Slōka 20###


    अवलिप्ता ऽसि सुश्रोणि यस्यास्ते मतिरीदृशी ।
    वृद्धानां मृगशावाक्षि भ्राजते पुण्यसञ्चयः ।। ७.१७.२१ ॥


###Slōka 21###


    त्वं सर्वंगुणसम्पन्ना नार्हसे वक्तुमीदृशम् ।
    त्रैलोक्यसुन्दरी भीरु यौवनं ते निवर्तते ।। ७.१७.२२ ॥


###Slōka 22###


    अहं लङ्कापतिर्भद्रे दशग्रीव इति श्रुतः ।
    तस्य मे भव भार्या त्वं भुङ्क्ष्व भोगान्यथासुखम् ।। ७.१७.२३ ॥


###Slōka 23###


    कश्च तावदसौ यं त्वं विष्णुरित्यभिभाषसे ।
    वीर्येण तपसा चैव भोगेन च बलेन च ॥


###Slōka 24###


    न मया स समो भद्रे यं त्वं कामयसे ऽङ्गने ।
    । ७.१७.२४ ॥


###Slōka 25###


    इत्युक्तवति तस्मिंस्तु वेदवत्यथ सा ऽब्रवीत् ।
    । ७.१७.२५ ।।ैव भोगेन च बलेन च ॥


###Slōka 26###


    मा मैवमिति सा कन्या तमुवाच निशाचरम् ।
    त्रैलोक्याधिपति विष्णुं सर्वलोकनमस्कृतम् ।त्वदृते राक्षसेन्द्रान्यः को ऽवमन्येत बुद्धिमान् ।। ७.१७.२६ ॥


###Slōka 27###


    एवमुक्तस्तया तत्र वेदवत्या निशाचरः ।
    मूर्धजेषु तदा कन्यां कराग्रेण परामृशत् ।। ७.१७.२७ ॥


###Slōka 28###


    ततो वेदवती क्रुद्धा केशान्हस्तेन सा ऽच्छिनत् ।
    असिर्भूत्वा करस्तस्याः केशांश्छिन्नांस्तदा ऽकरोत् ।। ७.१७.२८ ॥


###Slōka 29###


    सा ज्वलन्तीव रोषेण दहन्तीव निशाचरम् ।
    उवाचाग्निं समाधाय मरणाय कृतत्वरा ।। ७.१७.२९ ॥


###Slōka 30###


    धर्षितायास्त्वयानार्य न मे जीवितमिष्यते ।
    रक्षस्तस्मात्प्रवेक्ष्यामि पश्यतस्ते हुताशनम् ।। ७.१७.३० ॥


###Slōka 31###


    यस्मात्तु धर्षिता चाहं त्वया पापात्मना वने ।
    तस्मात्तव वधार्थं हि समुत्पत्स्ये ह्यहं पुनः ।। ७.१७.३१ ॥


###Slōka 32###


    न हि शक्यं स्त्रिया हन्तुं पुरुषः पापनिश्चः ।
    शापे त्वयि मयोत्सृष्टे तपसश्च व्ययो भवेत् ।। ७.१७.३२ ॥


###Slōka 33###


    यदि त्वस्ति मया किञ्चित्कृतं दत्तं हुतं तथा ।
    तस्मात्त्वयोनिजा साध्वी भवेयं धर्मिणः सुता ।। ७.१७.३३ ॥


###Slōka 34###


    एवमुक्त्वा प्रविष्टा सा ज्वलितं जातवेदसम् ।
    पपात च दिवो दिव्या पुष्पवृष्टिः समन्ततः ।। ७.१७.३४ ॥


###Slōka 35###


    पुनरेव समुद्भूता पद्मे पद्मसमप्रभा ।
    तस्मादपि पुनः प्राप्ता पूर्ववत्तेन रक्षसा ।। ७.१७.३५ ॥


###Slōka 36###


    कन्यां कमलगर्भाभां प्रगृह्य स्वगृहं ययौ ।
    प्रगृह्य रावणस्त्वेतां दर्शयामास मन्त्रिणे ।। ७.१७.३६ ॥


###Slōka 37###


    लक्षणज्ञो निरीक्ष्यैव रावणं चैवमब्रवीत् ।
    गृहस्थैषां हि सुश्रोणी त्वद्वधायैव दृश्यते ।। ७.१७.३७ ॥


###Slōka 38###


    एतच्छ्रुत्वा ऽर्णवे राम तां प्रचिक्षेप रावणः ।
    सा चैव क्षितिमासाद्य यज्ञायतनमध्यगा ।। ७.१७.३८ ॥


###Slōka 39###


    राज्ञो हलमुखोत्कृष्टा पुनरप्युत्थिता सती ।
    सैषा जनकराजस्य प्रसूता तनया प्रभो ।तव भार्या महाबाहो विष्णुस्त्वं हि सनातनः ।। ७.१७.३९ ॥


###Slōka 40###


    पूर्वं क्रोधाहितः शत्रुर्यया ऽसौ निहतस्तथा ।
    उपाश्रयित्वा शैलभस्तव वीर्यममानुषम् ।। ७.१७.४० ॥


###Slōka 41###


    एवमेषा महाभागा मर्त्येषूत्पत्स्यते पुनः ।
    क्षेत्रे हलमुखोत्कृष्टे वेद्यामग्निशिखोपमा ।। ७.१७.४१ ॥


###Slōka 42###


    एषा वेदवती नाम पूर्वमासीत्कृते युगे ।
    त्रेतायुगमनुप्राप्य वधार्थं तस्य रक्षसः ।। ७.१७.४२ ॥


###Slōka 43###


    उत्पन्ना मैथिलकुले जनकस्य महात्मनः ।
    सीतोत्पन्ना तु सीतेति मानुषैः पुनरुच्यते ।। ७.१७.४३ ।।


