युद्धकाण्डम्
===============================


## Chapter 50  / सर्गः ५०##


###Slōka 1/ श्लोक १###


    अथोवाच महातेजा हरिराजो महाबलः ।
    किमियं व्यथिता सेना मूढवातेव नौर्जले ।। ६.५०.१ ।।।।


###Slōka 2/ श्लोक २###


    सुग्रीवस्य वचः श्रुत्वा वालिपुत्रो ऽङ्गदो ऽब्रवीत् ।
    । ६.५०.२ ।।।।


###Slōka 3/ श्लोक ३###


    न त्वं पश्यसि रामं च लक्ष्मणं च महाबलम् ।
    शरजालाचितौ वीरावुभौ दशरथात्मजौ ।शरतल्पे महात्मानौ शयानौ रुधिरोक्षितौ ।। ६.५०.३ ।।।।


###Slōka 4/ श्लोक ४###


    अथाब्रवीद्वानरेन्द्रः सुग्रीवः पुत्रमङ्गदम् ।
    नानिमित्तमिदं मन्ये भवितव्यं भयेन तु ।। ६.५०.४ ।।।।


###Slōka 5/ श्लोक ५###


    विषण्णवदना ह्येते त्यक्तप्रहरणा दिशः ।
    प्रपलायन्ति हरयस्त्रासादुत्फुल्ललोचनाः ।। ६.५०.५ ।।।।


###Slōka 6/ श्लोक ६###


    अन्योन्यस्य न लज्जन्ते न निरीक्षन्ति पृष्ठतः ।
    विप्रकर्षन्ति चान्योन्यं पतितं लङ्घयन्ति च ।। ६.५०.६ ।।।।


###Slōka 7/ श्लोक ७###


    एतस्मिन्नन्तरे वीरो गदापाणिर्विभीषणः ।
    सुग्रीवं वर्धयामास राघवं च निरैक्षत ।। ६.५०.७ ।।।।


###Slōka 8/ श्लोक ८###


    विभीषणं तं सुग्रीवो दृष्ट्वा वानरभीषणम् ।
    ऋक्षराजं समीपस्थं जाम्बवन्तमुवाच ह ।। ६.५०.८ ।।।।


###Slōka 9/ श्लोक ९###


    विभीषणो ऽयं सम्प्रप्तो यं दृष्ट्वा वानरर्षभाः ।
    विद्रवन्ति परित्रस्ता रावणात्मजशङ्कया ।। ६.५०.९ ।।।।


###Slōka 10/ श्लोक १०###


    शीघ्रमेतान् सुसन्त्रस्तान् बहुधा विप्रधावितान् ।
    प्रर्यवस्थापयाख्याहि विभीषणमुपस्थितम् ।। ६.५०.१० ।।।।


###Slōka 11/ श्लोक ११###


    सुग्रीवेणैवमुक्तस्तु जाम्बवानृक्षपार्थिवः ।
    वानरान् सान्त्वयामास सन्निरुध्य प्रधावतः ।। ६.५०.११ ।।।।


###Slōka 12/ श्लोक १२###


    ते निवृत्ताः पुनः सर्वे वानरास्त्यक्तसम्भ्रमाः ।
    ऋक्षराजवचः श्रुत्वा तं च दृष्ट्वा विभीषणम् ।। ६.५०.१२ ।।।।


###Slōka 13/ श्लोक १३###


    विभीषणस्तु रामस्य दृष्ट्वा गात्रं शरैश्चितम् ।
    लक्ष्मणस्य च धर्मात्मा बभूव व्यथितेन्द्रियः ।। ६.५०.१३ ।।।।


###Slōka 14/ श्लोक १४###


    जलक्लिन्नेन हस्तेन तयोर्नेत्रे प्रमृज्य च ।
    शोकसम्पीडितमना रुरोद विललाप च ।। ६.५०.१४ ।।।।


###Slōka 15/ श्लोक १५###


    इमौ तौ सत्त्वसम्पन्नौ विक्रान्तौ प्रियसंयुगौ ।
    इमामवस्थां गमितौ राक्षसैः कूटयोधिभिः ।। ६.५०.१५ ।।।।


###Slōka 16/ श्लोक १६###


    भ्रातुः पुत्रेण मे तेन दुष्पुत्रेण दुरात्मना ।
    राक्षस्या जिह्मया बुद्ध्या चालितावृजुविक्रमौ ।। ६.५०.१६ ।।।।


###Slōka 17/ श्लोक १७###


    शरैरिमावलं विद्धौ रुधिरेण समुक्षितौ ।
    वसुधायामिमौ सुप्तौ दृश्येते शल्यकाविव ।। ६.५०.१७ ।।।।


###Slōka 18/ श्लोक १८###


    ययोर्वीर्यमुपाश्रित्य प्रतिष्ठा काङ्क्षिता मया ।
    तावुभौ देहनाशाय प्रसुप्तौ पुरुषर्षभौ ।। ६.५०.१८ ।।।।


###Slōka 19/ श्लोक १९###


    जीवन्नद्य विपन्नो ऽस्मि नष्टराज्यमनोरथः ।
    प्राप्तप्रतिज्ञश्च रिपुः सकामो रावणः कृतः ।। ६.५०.१९ ।।।।


###Slōka 20/ श्लोक २०###


    एवं विलपमानं तं परिष्वज्य विभीषणम् ।
    सुग्रीवः सत्त्वसम्पन्नो हरिराजो ऽब्रवीदिदम् ।। ६.५०.२० ।।।।


###Slōka 21/ श्लोक २१###


    राज्यं प्राप्स्यसि धर्मज्ञ लङ्कायां नात्र संशयः ।
    रावणः सह पुत्रेण सकामं नेह लप्स्यते ।। ६.५०.२१ ।।।।


###Slōka 22/ श्लोक २२###


    न रुजा पीडितावेतावुभौ राघवलक्ष्मणौ ।
    त्यक्त्वा मोहं वधिष्येते सगणं रावणं रणे ।। ६.५०.२२ ।।।।


###Slōka 23/ श्लोक २३###


    तमेनं सान्त्वयित्वा तु समाश्वास्य च राक्षसम् ।
    सुषेणं श्वशुरं पार्श्वे सुग्रीवस्तमुवाच ह ।। ६.५०.२३ ।।।।


###Slōka 24/ श्लोक २४###


    सह शूरैर्हरिगणैर्लब्धसञ्ज्ञावरिन्दमौ ।
    गच्छ त्वं भ्रातरौ गृह्य किष्किन्धां रामलक्ष्मणौ ।। ६.५०.२४ ।।।।


###Slōka 25/ श्लोक २५###


    अहं तु रावणं हत्वा सपुत्रं सहबान्धवम् ।
    मैथिलीमानयिष्यामि शक्रो नष्टामिव श्रियम् ।श्रुत्वैतद्वानरेन्द्रस्य सुषेणो वाक्यमब्रवीत् ।। ६.५०.२५ ।।।।


###Slōka 26/ श्लोक २६###


    दैवासुरं महद्युद्धमनुभूतं सुदारुणम् ।
    तदा स्म दानवा देवान् शरसंस्पर्शकोविदाः ।। ६.५०.२६ ।।।।


###Slōka 27/ श्लोक २७###


    निजघ्नुः शस्त्रविदुषश्छादयन्तो मुहुर्मुहुः ।
    । ६.५०.२७ ।।।।


###Slōka 28/ श्लोक २८###


    तानार्तान्नष्टसञ्ज्ञांश्च परासूंश्च बृहस्पतिः ।
    विद्याभिर्मन्त्रयुक्ताभिरोषधीभिश्चिकित्सति ।। ६.५०.२८ ।।।।


###Slōka 29/ श्लोक २९###


    तान्यौषधान्यानयितुं क्षीरोदं यान्तु सागरम् ।
    जवेन वानराः शीघ्रं सम्पातिपनसादयः ।हरयस्तु विजानन्ति पार्वतीस्ता महौषधीः ।। ६.५०.२९ ।।।।


###Slōka 30/ श्लोक ३०###


    सञ्जीवकरणीं दिव्यां विशल्यां देवनिर्मिताम् ।
    । ६.५०.३० ।।.५०.२ ।। सम्पातिपनसादयः ।चन्द्रश्च नाम द्रोणश्च क्षीरोदे सागरोत्तमे ।अमृतं यत्र मथितं तत्र ते परमौषधी ।। ६.५०.३१ ।।।।


###Slōka 31/ श्लोक ३१###


    अयं वायुसुतो राजन् हनुमांस्तत्र गच्छतु ।
    । ६.५०.३२ ।।।।


###Slōka 32/ श्लोक ३२###


    एतस्मिन्नन्तरे वायुर्मेघांश्चापि सविद्युतः ।
    पर्यस्यन् सागरे तोयं कम्पयन्निव मेदिनीम् ।। ६.५०.३३ ।।।।


###Slōka 33/ श्लोक ३३###


    महता पक्षवातेन सर्वद्वीपमहाद्रुमाः ।
    निपेतुर्भिन्नविटपाः समूला लवणाम्भसि ।। ६.५०.३४ ।।।।


###Slōka 34/ श्लोक ३४###


    अभवन् पन्नगास्त्रस्ता भोगिनस्तत्रवासिनः ।
    शीघ्रं सर्वाणि यादांसि जग्मुश्च लवणार्णवम् ।। ६.५०.३५ ।।।।


###Slōka 35/ श्लोक ३५###


    ततो मुहूर्ताद्गरुडं वैनतेयं महाबलम् ।
    ।।।


###Slōka 36/ श्लोक ३६###


    वानरा ददृशुः सर्वेज्वलन्तमिव पावकम् ।
    । ६.५०.३६ ।।।।


###Slōka 37/ श्लोक ३७###


    तमागतमभिप्रेक्ष्य नागास्ते विप्रदुद्रुवुः ।
    यैस्तौ सत्पुरुषौ बद्धौ शरभूतैर्महाबलौ ।। ६.५०.३७ ।।।।


###Slōka 38/ श्लोक ३८###


    ततः सुपर्णः काकुत्स्थौ दृष्ट्वा प्रत्यभिनन्दितः ।
    विममर्श च पाणिभ्यां मुखे चन्द्रसमप्रभे ।। ६.५०.३८ ।।।।


###Slōka 39/ श्लोक ३९###


    वैनतेयेन संस्पृष्टास्तयोः संरुरुहुर्व्रणाः ।
    सुवर्णे च तनू स्निग्धे तयोराशु बभूवतुः ।। ६.५०.३९ ।।।।


###Slōka 40/ श्लोक ४०###


    तेजो वीर्यं बलं चौज उत्साहश्च महागुणः ।
    प्रदर्शनं च बुद्धिश्च स्मृतिश्च द्विगुणं तयोः ।। ६.५०.४० ।।।।


###Slōka 41/ श्लोक ४१###


    तावुत्थाप्य महावीर्यौ गरुडो वासवोपमौ ।
    उभौ तौ सस्वजे हृष्टौ रामश्चैनमुवाच ह ।। ६.५०.४१ ।।।।


###Slōka 42/ श्लोक ४२###


    भवत्प्रसादाद्व्यसनं रावणिप्रभवं महत् ।
    आवामिह व्यतिक्रान्तौ पूर्ववद्बलिनौ कृतौ ।। ६.५०.४२ ।।।।


###Slōka 43/ श्लोक ४३###


    यथा तातं दशरथं यथा ऽजं च पितामहम् ।
    तथा भवन्तमासाद्य हृदयं मे प्रसीदति ।। ६.५०.४३ ।।।।


###Slōka 44/ श्लोक ४४###


    को भवान् रूपसम्पन्नो दिव्यस्रगनुलेपनः ।
    वसानो विरजे वस्त्रे दिव्याभरणभूषितः ।। ६.५०.४४ ।।।।


###Slōka 45/ श्लोक ४५###


    तमुवाच महातेजा वैनतेयो महाबलः ।
    पतत्रिराजः प्रीतात्मा हर्षपर्याकुलेक्षणः ।। ६.५०.४५ ।।।।


###Slōka 46/ श्लोक ४६###


    अहं सखा ते काकुत्स्थ प्रियः प्राणो बहिश्चरः ।
    गरुत्मानिह सम्प्राप्तो युवाभ्यां साह्यकारणात् ।। ६.५०.४६ ।।।।


###Slōka 47/ श्लोक ४७###


    असुरा वा महावीर्या दानवा वा महाबलाः ।
    सुराश्चापि सगन्धर्वाः पुरस्कृत्य शतक्रतुम् ।। ६.५०.४७ ।।।।


###Slōka 48/ श्लोक ४८###


    नेमं मोक्षयितुं शक्ताः शरबन्धं सुदारुणम् ।
    मायाबलादिन्द्रजिता निर्मितं क्रूरकर्मणा ।। ६.५०.४८ ।।।।


###Slōka 49/ श्लोक ४९###


    एते नागाः काद्रवेया स्तीक्ष्णदंष्ट्रा विषोल्बणाः ।
    रक्षोमायाप्रभावेन शरा भूत्वा त्वदाश्रिताः ।। ६.५०.४९ ।।।।


###Slōka 50/ श्लोक ५०###


    सभाग्यश्चासि धर्मज्ञ राम सत्यपराक्रम ।
    लक्ष्मणेन सह भ्रात्रा समरे रिपुघातिना ।। ६.५०.५० ।।।।


###Slōka 51/ श्लोक ५१###


    इमं श्रुत्वा तु वृत्तान्तं त्वरमाणो ऽहमागतः ।
    सहसा युवयोः स्नेहात् सखित्वमनुपालयन् ।। ६.५०.५१ ।।।।


###Slōka 52/ श्लोक ५२###


    मोक्षितौ च महाघोरादस्मात् सायकबन्धनात् ।
    अप्रमादश्च कर्तव्यो युवाभ्यां नित्यमेव हि ।। ६.५०.५२ ।।।।


###Slōka 53/ श्लोक ५३###


    प्रकृत्या राक्षसाः सर्वे सङ्ग्रामे कूटयोधिनः ।
    शूराणां शुद्धभावानां भवतामार्जवं बलम् ।। ६.५०.५३ ।।।।


###Slōka 54/ श्लोक ५४###


    तन्न विश्वसितव्यं वो राक्षसानां रणाजिरे ।
    एतेनैवोपमानेन नित्यं जिह्मा हि राक्षसाः ।। ६.५०.५४ ।।।।


###Slōka 55/ श्लोक ५५###


    एवमुक्त्वा ततो रामं सुपर्णः सुमहाबलः ।
    परिष्वज्य सुहृत् स्निग्धमाप्रष्टुमुपचक्रमे ।। ६.५०.५५ ।।।।


###Slōka 56/ श्लोक ५६###


    सखे राघव धर्मज्ञ रिपूणामपि वत्सल ।
    अभ्यनुज्ञातुमिच्छामि गमिष्यामि यथागतम् ।। ६.५०.५६ ।।।।


###Slōka 57/ श्लोक ५७###


    न च कौतूहलं कार्यं सखित्वं प्रति राघव ।
    कृतकर्मा रणे वीरः सखित्वमनुवेत्स्यसि ।। ६.५०.५७ ।।।।


###Slōka 58/ श्लोक ५८###


    बालवृद्धावशेषां तु लङ्कां कृत्वा शरोर्मिभिः ।
    रावणं च रिपुं हत्वा सीतां समुपलप्स्यसे ।। ६.५०.५८ ।।।।


###Slōka 59/ श्लोक ५९###


    इत्येवमुक्त्वा वचनं सुपर्णः शीघ्रविक्रमः ।
    रामं च विरुजं कृत्वा मध्ये तेषां वनौकसाम् ।। ६.५०.५९ ।।।।


###Slōka 60/ श्लोक ६०###


    प्रदक्षिणं ततः कृत्वा परिष्वज्य च वीर्यवान् ।
    जगामाकाशमाविश्य सुपर्णः पवनो यथा ।। ६.५०.६० ।।।।


###Slōka 61/ श्लोक ६१###


    विरुजौ राघवौ दृष्ट्वा ततो वानरयूथपाः ।
    सिंहनादांस्तदा नेदुर्लाङ्गूलान् दुधुवुस्तदा ।। ६.५०.६१ ।।।।


###Slōka 62/ श्लोक ६२###


    ततो भेरीः समाजघ्नुर्मृदङ्गांश्चाप्यनादयन् ।
    दध्मुः शङ्खान् सम्प्रहृष्टाः क्ष्वेलन्त्यपि यथापुरम् ।। ६.५०.६२ ।।।।


###Slōka 63/ श्लोक ६३###


    आस्फोट्यास्फोट्य विक्रान्ता वानरा नगयोधिनः ।
    द्रुमानुत्पाट्य विविधांस्तस्थुः शतसहस्रशः ।। ६.५०.६३ ।।।।


###Slōka 64/ श्लोक ६४###


    विसृजन्तो महानादांस्त्रासयन्तो निशाचरान् ।
    लङ्काद्वारण्युपाजग्मुर्योद्धुकामाः प्लवङ्गमाः ।। ६.५०.६४ ।।।।


###Slōka 65/ श्लोक ६५###


    ततस्तु भीमस्तुमुलो निनादो बभूव शाखामृगयूथपानाम् ।
    क्षये निदाघस्य यथा घनानां नादः सुभीमो नदतां निशीथे ।। ६.५०.६५ ।।


