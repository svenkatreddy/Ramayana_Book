युद्धकाण्डम्
===============================


## Chapter 33  / सर्गः ३३##


###Slōka 1/ श्लोक १###


    सीताम् तु मोहिताम् दृष्ट्वा सरमा नाम राक्षसी ।
    आससाद आशु वैदेहीम् प्रियाम् प्रणयिनी सखी ।। ६-३३-१।।


###Slōka 2/ श्लोक २###


    मोहिताम् राक्षसेन्द्रेण सीताम् परमदुःखिताम् ।
    आश्वासयामास तदा सरमा मृदुभाषिणी ।। ६-३३-२।।


###Slōka 3/ श्लोक ३###


    सा हि तत्र कृता मित्रम् सीतया रक्ष्यमाणया ।
    रक्षन्ती रावणाद् इष्टा सानुक्रोशा दृढ व्रता ।। ६-३३-३।।


###Slōka 4/ श्लोक ४###


    सा ददर्श सखीम् सीताम् सरमा नष्ट चेतनाम् ।
    उपावृत्य उत्थिताम् ध्वस्ताम् वडवाम् इव पांसुषु ।। ६-३३-४।।


###Slōka 5/ श्लोक ५###


    ताम् समाश्वासयाम् आस सखी स्नेहेन सुव्रता ।
    उक्ता यद् रावणेन त्वम् प्रत्युक्तम् च स्वयम् त्वया ।। ६-३३-५।।


###Slōka 6/ श्लोक ६###


    उक्ता यद्रावणेन त्वम् प्रत्युक्तश्च स्वयम् त्वया ।
    सखी स्नेहेन तद् भीरु मया सर्वम् प्रतिश्रुतम् ।। ६-३३-६


###Slōka 7/ श्लोक ७###


    लीनया गनहे शूह्ये भयम् उत्सृज्य रावणात् ।
    तव हेतोर् विशाल अक्षि न हि मे जीवितम् प्रियम् ।। ६-३३-७।।


###Slōka 8/ श्लोक ८###


    स सम्भ्रान्तश च निष्क्रान्तो यत् कृते राक्षस अधिपः ।
    तच् च मे विदितम् सर्वम् अभिनिष्क्रम्य मैथिलि ।। ६-३३-८।।


###Slōka 9/ श्लोक ९###


    न शक्यम् सौप्तिकम् कर्तुम् रामस्य विदित आत्मनः ।
    वधश्च पुरुष व्याघ्रे तस्मिन्न् एव उपपद्यते ।। ६-३३-९।।


###Slōka 10/ श्लोक १०###


    न च एव वानरा हन्तुम् शक्याः पादप योधिनः ।
    सुरा देव ऋषभेण इव रामेण हि सुरक्षिताः ।। ६-३३-१०।।


###Slōka 11/ श्लोक ११###


    दीर्घ वृत्त भुजह् श्रीमान् महा उरस्कह् प्रतापवान् ।
    धन्वी सम्हनन उपेतो धर्म आत्मा भुवि विश्रुतः ।। ६-३३-११


###Slōka 12/ श्लोक १२###


    विक्रान्तो रक्षिता नित्यम् आत्मनश्च परस्य च ।
    लक्ष्मणेन सह भ्रात्रा कुशली नय शास्त्रवित् ।। ६-३३-१२


###Slōka 13/ श्लोक १३###


    हन्ता पर बल ओघानाम् अचिन्त्य बल पौरुषः ।
    न हतो राघवः श्रीमान् सीते शत्रु निबर्हणः ।। १३।।


###Slōka 14/ श्लोक १४###


    अयुक्त बुद्धि कृत्येन सर्व भूत विरोधिना ।
    इयम् प्रयुक्ता रौद्रेण माया मायाविदा त्वयि ।। ६-३३-१४।।


###Slōka 15/ श्लोक १५###


    शोकस् ते विगतः सर्वः कल्याणम् त्वाम् उपस्थितम् ।
    ध्रुवम् त्वाम् भजते लक्ष्मीः प्रियम् प्रीति करम् शृणु ।। ६-३३-१५।।


###Slōka 16/ श्लोक १६###


    उत्तीर्य सागरम् रामः सह वानर सेनया ।
    सम्निविष्टः समुद्रस्य तीरम् आसाद्य दक्षिणम् ।। ६-३३-१६।।


###Slōka 17/ श्लोक १७###


    दृष्टो मे परिपूर्ण अर्थः काकुत्स्थः सह लक्ष्मणः ।
    सहितैः सागर अन्तस्थैर् बलैस् तिष्ठति रक्षितः ।। ६-३३-१७।।


###Slōka 18/ श्लोक १८###


    अनेन प्रेषिता ये च राक्षसा लघु विक्रमः ।
    राघवस् तीर्णैत्य् एवम् प्रवृत्तिस् तैर् इह आहृता ।। ६-३३-१८।।


###Slōka 19/ श्लोक १९###


    स ताम् श्रुत्वा विशाल अक्षि प्रवृत्तिम् राक्षस अधिपः ।
    एष मन्त्रयते सर्वैः सचिवैः सह रावणः ।। ६-३३-१९।।


###Slōka 20/ श्लोक २०###


    इति ब्रुवाणा सरमा राक्षसी सीतया सह ।
    सर्व उद्योगेन सैन्यानाम् शब्दम् शुश्राव भैरवम् ।। ६-३३-२०।।


###Slōka 21/ श्लोक २१###


    दण्ड निर्घात वादिन्याः श्रुत्वा भेर्या महा स्वनम् ।
    उवाच सरमा सीताम् इदम् मधुर भाषिणी ।। ६-३३-२१।।


###Slōka 22/ श्लोक २२###


    सम्नाह जननी ह्य् एषा भैरवा भीरु भेरिका ।
    भेरी नादम् च गम्भीरम् शृणु तोयद निस्वनम् ।। ६-३३-२२।।


###Slōka 23/ श्लोक २३###


    कल्प्यन्ते मत्त मातम्गा युज्यन्ते रथ वाजिनः ।
    तत्र तत्र च सम्नद्धाः सम्पतन्ति पदातयः ।। ६-३३-२३।।


###Slōka 24/ श्लोक २४###


    तत्र तत्र च सन्नद्धाः सम्पतन्ति सहस्रशः ।
    आपूर्यन्ते राज मार्गाः सैन्यैर् अद्भुत दर्शनैः ।। ६-३३-२४।


###Slōka 25/ श्लोक २५###


     वेगवद्भिर् नदद्भिश्च तोय ओघैर् इव सागरः ।
    शास्त्राणाम् च प्रसन्नानाम् चर्मणाम् वर्मणाम् तथा ।। ६-३३-२५


###Slōka 26/ श्लोक २६###


    रथ वाजि गजानाम् च भूषितानाम् च रक्षसाम् ।
    सम्भ्रमो रक्षसामेष हृषितानाम् तरस्विनाम् ।। ६-३३-२६


###Slōka 27/ श्लोक २७###


    प्रभाम् विसृजताम् पश्य नाना वर्णाम् समुत्थिताम् ।
    वनम् निर्दहतो धर्मे यथा रूपम् विभावसोः ।। ६-३३-२७।।


###Slōka 28/ श्लोक २८###


    घण्टानाम् शृणु निर्घोषम् रथानाम् शृणु निस्वनम् ।
    हयानाम् हेषमाणानाम् शृणु तूर्य ध्वनिम् यथा ।। ६-३३-२८


###Slōka 29/ श्लोक २९###


    उद्यत आयुध हस्तानाम् राक्षस इन्द्र अनुयायिनाम् ।
    सम्भ्रमो रक्षसाम् एष तुमुलो लोम हर्षणः ।। ६-३३-२९।।


###Slōka 30/ श्लोक ३०###


    श्रीस् त्वाम् भजति शोकघ्नी रक्षसाम् भयम् आगतम् ।
    रामात् कमल पत्र अक्षि दैत्यानाम् इव वासवात् ।। ६-३३-३०


###Slōka 31/ श्लोक ३१###


    अवजित्य जित क्रोधस् तम् अचिन्त्य पराक्रमः ।
    रावणम् समरे हत्वा भर्ता त्वा अधिगमिष्यति ।। ६-३३-३१।।


###Slōka 32/ श्लोक ३२###


    विक्रमिष्यति रक्षह्सु भर्ता ते सह लक्ष्मणः ।
    यथा शत्रुषु शत्रुघ्नो विष्णुना सह वासवः ।। ६-३३-३२।।


###Slōka 33/ श्लोक ३३###


    आगतस्य हि रामस्य क्षिप्रम् अन्क गताम् सतीम् ।
    अहम् द्रक्ष्यामि सिद्ध अर्थाम् त्वाम् शत्रौ विनिपातिते ।। ६-३३-३३।।


###Slōka 34/ श्लोक ३४###


    अश्रूण्य् आनन्दजानि त्वम् वर्तयिष्यसि शोभने ।
    समागम्य परिष्वक्ता तस्य उरसि महा उरसः ।। ६-३३-३४।।


###Slōka 35/ श्लोक ३५###


    अचिरान् मोक्ष्यते सीते देवि ते जघनम् गताम् ।
    धृताम् एताम् बहून् मासान् वेणीम् रामो महा बलः ।। ६-३३-३५।।


###Slōka 36/ श्लोक ३६###


    तस्य दृष्ट्वा मुखम् देवि पूर्ण चन्द्रम् इव उदितम् ।
    मोक्ष्यसे शोकजम् वारि निर्मोकम् इव पन्नगी ।। ६-३३-३६।।


###Slōka 37/ श्लोक ३७###


    रावणम् समरे हत्वा नचिराद् एव मैथिलि ।
    त्वया समग्रम् प्रियया सुख अर्हो लप्स्यते सुखम् ।। ६-३३-३७।।


###Slōka 38/ श्लोक ३८###


    समागता त्वम् रामेण मोदिष्यसि महात्मना ।
    सुवर्षेण समायुक्ता यथा सस्येन मेदिनी ।। ६-३३-३८।।


###Slōka 39/ श्लोक ३९###


    गिरि वरम् अभितो अनुवर्तमानो ।
    हय इव मण्डलम् आशु यः करोति ।तम् इह शरणम् अभ्युपेहि देविदिवस करम् प्रभवो ह्ययम् प्रजानाम् ६-३३-३९


