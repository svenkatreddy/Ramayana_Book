युद्धकाण्डम्
===============================


## Chapter 29  / सर्गः २९##


###Slōka 1 / श्लोक १###


    शुकेन तु समाख्याताम्स् तान् दृष्ट्वा हरि यूथपान् ।
    लक्ष्मणम् च महावीर्यम् भुजम् रामस्य दक्षिणम् ॥६-२९-१॥।।


###Slōka 2 / श्लोक २###


    समीपस्थम् च रामस्य भ्रातरम् स्वम् विभीषणम् ।
    सर्व वानर राजम् च सुग्रीवम् भीम विक्रमम् ॥६-२९-२॥।।


###Slōka 3 / श्लोक ३###


    अङ्गदम् चापि बलिनम् वज्रहस्तात्मजात्मजम् ।
    हनूमन्तम् च विक्रान्तम् जाम्बवन्तम् च दुर्जयम् ॥६-२९-३॥।।


###Slōka 4 / श्लोक ४###


    सुषेणम् कुमुदम् नीलम् नलम् च प्लवगर्षभम् ।
    गजम् गवाक्षम् शरभम् वैन्दम् च द्विविदम् तथा ॥६-२९-४॥।।


###Slōka 5 / श्लोक ५###


    किम्चिद् आविग्न हृदयो जात क्रोधः च रावणः ।
    भर्त्सयाम् आस तौ वीरौ कथा अन्ते शुक सारणौ ॥६-२९-५॥।।


###Slōka 6 / श्लोक ६###


    अधो मुखौ तौ प्रणताव् अब्रवीत् शुक सारणौ ।
    रोष गद्गदया वाचा सम्रब्धः परुषम् वचः ॥६-२९-६॥।।


###Slōka 7 / श्लोक ७###


    न तावत् सदृशम् नाम सचिवैर् उपजीविभिः ।
    विप्रियम् नृपतेर् वक्तुम् निग्रह प्रग्रहे विभोः ॥६-२९-७॥।।


###Slōka 8 / श्लोक ८###


    रिपूणाम् प्रतिकूलानाम् युद्ध अर्थम् अभिवर्तताम् ।
    उभाभ्याम् सदृशम् नाम वक्तुम् अप्रस्तवे स्तवम् ॥६-२९-८॥।।


###Slōka 9 / श्लोक ९###


    आचार्या गुरवो वृद्धा वृथा वाम् पर्युपासिताः ।
    सारम् यद् राज शास्त्राणाम् अनुजीव्यम् न गृह्यते ॥६-२९-९॥।।


###Slōka 10 / श्लोक १०###


    गृहीतो वा न विज्ञातो भारो ज्ञानस्य वा उच्यते ।
    ईदृशैः सचिवैर् युक्तो मूर्खैर् दिष्ट्या धरामि अहम् ॥६-२९-१०॥।।


###Slōka 11 / श्लोक ११###


    किम् नु मृत्योर् भयम् न अस्ति माम् वक्तुम् परुषम् वचः ।
    यस्य मे शासतो जिह्वा प्रयच्चति शुभ अशुभम् ॥६-२९-११॥।।


###Slōka 12 / श्लोक १२###


    अपि एव दहनम् स्पृष्ट्वा वने तिष्ठन्ति पादपाः ।
    राज दोष परामृष्टास् तिष्ठन्ते न अपराधिनः ॥६-२९-१२॥।।


###Slōka 13 / श्लोक १३###


    हन्याम् अहम् इमौ पापौ शत्रु पक्ष प्रशम्सकौ ।
    यदि पूर्व उपकारैर् मे न क्रोधो मृदुताम् व्रजेत् ॥६-२९-१३॥।।


###Slōka 14 / श्लोक १४###


    अपध्वम्सत गच्चध्वम् सम्निकर्षाद् इतो मम ।
    न हि वाम् हन्तुम् इच्चामि स्मरन्न् उपकृतानि वाम् ॥६-२९-१४॥।।


###Slōka 15 / श्लोक १५###


    हताव् एव कृतघ्नौ तौ मयि स्नेह परान् मुखौ ।
    एवम् उक्तौ तु सव्रीडौ ताव् उभौ शुक सारणौ ॥६-२९-१५॥।।


###Slōka 16 / श्लोक १६###


    रावणम् जय शब्देन प्रतिनन्द्य अभिनिह्सृतौ ।
    अब्रवीत् स दशग्रीवः समीपस्थम् महाउदरम् ॥६-२९-१६॥।।


###Slōka 17 / श्लोक १७###


    उपस्थापय शीघ्रम् मे चारान् नीति विशारदान् ।
    महोदरस्तथोक्तस्तु शीघ्रमाज्ञापयच्चरान् ॥६-२९-१७॥।।


###Slōka 18 / श्लोक १८###


    ततश्चाराः सम्त्वरिताः प्राप्ताः पार्थिवशासनात् ।
    उपस्थिथाः प्राञ्जलयो वर्धयित्वा जयाशिषः ॥६-२९-१८॥।।


###Slōka 19 / श्लोक १९###


    तान् अब्रवीत् ततो वाक्यम् रावणो राक्षस अधिपः ॥६-२९-१९॥।
    ।


###Slōka 20 / श्लोक २०###


    चारान् प्रत्ययिकान् शूरान् भक्तान् विगत साध्वसान् ।
    इतो गच्चत रामस्य व्यवसायम् परीक्षथ ॥६-२९-२०॥।।


###Slōka 21 / श्लोक २१###


    मन्त्रेष्व् अभ्यन्तरा ये अस्य प्रीत्या तेन समागताः ।
    कथम् स्वपिति जागर्ति किम् अन्यच् च करिष्यति ॥६-२९-२१॥।।


###Slōka 22 / श्लोक २२###


    विज्ञाय निपुणम् सर्वम् आगन्तव्यम् अशेषतः ।
    चारेण विदितः शत्रुः पण्डितैर् वसुधा अधिपैः ॥६-२९-२२॥।।


###Slōka 23 / श्लोक २३###


    युद्धे स्वल्पेन यत्नेन समासाद्य निरस्यते ।
    चारास् तु ते तथा इति उक्त्वा प्रहृष्टा राक्षस ईश्वरम् ॥६-२९-२३॥।।


###Slōka 24 / श्लोक २४###


    शार्दूलमग्रतः कृत्वा ततश्चक्रुः प्रदक्षिणम् ।
    ततस्तम् तु महात्मानम् चारा राक्षससत्तमम् ॥६-२९-२४॥।।


###Slōka 25 / श्लोक २५###


    कृत्वा प्रदक्षिणम् जग्मुर् यत्र रामः सलक्ष्मणः ।
    ते सुवेलस्य शैलस्य समीपे राम लक्ष्मणौ ॥६-२९-२५॥।।


###Slōka 26 / श्लोक २६###


    प्रच्चन्ना ददृशुर् गत्वा ससुग्रीव विभीषणौ ।
    प्रेक्षमाणाश्चमूम् ताम् च बभूवुर्भयविह्वलाः ॥६-२९-२६॥।।


###Slōka 27 / श्लोक २७###


    ते तु धर्म आत्मना दृष्टा राक्षस इन्द्रेण राक्षसाः ।
    विभीषणेन तत्रस्था निगृहीता यदृच्चया ॥६-२९-२७॥।।


###Slōka 28 / श्लोक २८###


    शार्दूलो ग्राहितस्त्वेकः पापोऽयमिति राक्षसः ।
    मोक्षितः सोऽपि रामेण वध्यमानः प्लवङ्गमैः ॥६-२९-२८॥।।


###Slōka 29 / श्लोक २९###


    अनृशम्सेन रामेण मोक्षिता राक्षसाः सरे ।
    वानरैर् अर्दितास् ते तु विक्रान्तैर् लघु विक्रमैः ॥६-२९-२९॥।।


###Slōka 30 / श्लोक ३०###


    पुनर् लंकाम् अनुप्राप्ताः श्वसन्तो नष्ट चेतसः ।
    ततो दशग्रीवम् उपस्थितास् ते ।चारा बहिर् नित्य चरा निशा चराः ।गिरेः सुवेलस्य समीप वासिनम् ।न्यवेदयन् भीम बलम् महाबलाः ॥६-२९-३०॥


