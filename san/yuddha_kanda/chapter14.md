युद्धकाण्डम्
===============================


## Chapter 14  / सर्गः १४##


###Slōka 1/ श्लोक १###


    निशाचरेन्द्रस्य निशम्य वाक्यम् ।
    स कुम्भकर्णस्य च गर्जितानि ।विभीषणो राक्षसराजमुख्य ।मुवाच वाक्यम् हितम्र्थयुक्तम् ॥६-१४-१॥।।


###Slōka 2/ श्लोक २###


    वृतो हि बाह्वन्तरभोगराशि ।
    श्चिन्ताविषः सुस्मिततीक्षणदम्ष्ट्रः ।पञ्चाङ्गुलीपञ्चशिरोऽतिकायः ।सीतामहाहिस्तव केन राजन् ॥६-१४-२॥।।


###Slōka 3/ श्लोक ३###


    यावन्न लङ्का समभिद्रवन्ति ।
    वलीमुखाः पर्वतकूटमात्राः ।दम्ष्ट्रयुधाश्चैव नखायुधाश्च ।प्रदीयताम् दाशरथाय मैथिली ॥६-१४-३॥।।


###Slōka 4/ श्लोक ४###


    यावन्न गृह्णन्ति शिराम्सि बाणा ।
    रामेरिता राक्षसपुङ्गवानाम् ।वज्रोपमा वायुसमानवेगाः ।प्रदीयताम् दाशरथाय मैथिली ॥६-१४-४॥।।


###Slōka 5/ श्लोक ५###


    न कुम्भकर्णेन्द्रजितौ च राजम् ।
    स्तथा महापार्श्वमहोदरौ वा ।निकुम्भकुम्भौ च तथातिकायः ।स्थातुम् समर्था युधि राघवस्य ॥६-१४-५॥।।


###Slōka 6/ श्लोक ६###


    जीवम्स्तु रामस्य न मोक्स्यसे त्वम् ।
    गुप्तः सवित्राप्यथवा मरुद्भिः ।न वासवस्याङ्कगतो न मृत्यो ।र्नभो न पातालमनुप्रविष्टः ॥६-१४-६॥।।


###Slōka 7/ श्लोक ७###


    निशम्य वाक्यम् तु विभीषणस्य ।
    ततः प्रहस्तो वचनम् बभाषे ।न नो भयम् विद्म न दैवतेभ्यो ।न दानवेभ्योऽप्यथवा कदाचित् ॥६-१४-७॥।।


###Slōka 8/ श्लोक ८###


    न यक्षगन्धर्वमहोरगेभ्यो ।
    भयम् न सम्ख्ये पतगोरगेभ्यः ।कथम् नु रामाद्भविता भयम् नो ।नरेन्द्रपुत्रात्समरे कदाचित् ॥६-१४-८॥।।


###Slōka 9/ श्लोक ९###


    प्रहस्तवाक्यम् त्वहितम् निशम्य ।
    विभीषणो राजहितानुकाङिक्षी ।ततो महार्थम् वचनम् बभाषे ।धर्मार्थकामेषु निविष्टबुद्धिः ॥६-१४-९॥।।


###Slōka 10/ श्लोक १०###


    प्रहस्त राजा च महोदरश्च ।
    त्वम् कुम्भकर्णश्च यथार्थजातम् ।ब्रवीत रामम् प्रति तन्न शक्यम् ।यथा गतिः स्वर्गमधर्मबुद्धेः ॥६-१४-१०॥।।


###Slōka 11/ श्लोक ११###


    वधस्तु रामस्य मया त्वया च ।
    प्रहस्त सर्वैरपि राक्षसैर्वा ।कथम् भवेदर्थविशारदस्य ।महार्णवम् तर्तु मिवाप्लवस्य ॥६-१४-११॥।।


###Slōka 12/ श्लोक १२###


    धर्मप्रधानस्य महारथस्य ।
    इक्स्वाकुवम्शप्रभवस्य राज्ञः ।पुरोऽस्य देवाश्च तथाविधस्य ।कृत्येषु शक्तस्य भवन्ति मूढाः ॥६-१४-१२॥।।


###Slōka 13/ श्लोक १३###


    तीक्षणा न तावत्तव कङ्कपत्रा ।
    दुरापदा राघवविप्रमुक्ताः ।भित्त्वाशरीरम् प्रविशन्ति बाणाः ।प्रहस्त तेनैव विकत्थसे त्वम् ॥६-१४-१३॥।।


###Slōka 14/ श्लोक १४###


    भित्त्वा न तावत्प्रविशन्ति कायम् ।
    प्राणान्तकास्तेऽशनितुल्य्वेगाः ।शिताः शरा राघवविप्रमुक्ताः ।प्रहस्त तेनैव विकत्थसे त्वम् ॥६-१४-१४॥।।


###Slōka 15/ श्लोक १५###


    न रावणो नाइबलस्त्रीशीर्षो ।
    न कुम्भकर्णस्य सुतो निकुभः ।न चेन्द्रजिद्दाशरथिम् प्रसोढुम् ।त्वम् वा रणे शक्रसमम् समर्थः ॥६-१४-१५॥।।


###Slōka 16/ श्लोक १६###


    देवान्तको वापि नरान्तको वा ।
    तथातिकायोऽतिरथो महात्मा ।अकम्पननश्चाद्रिसमानसारः ।स्थातुम् न शक्ता युधि राघवस्य ॥६-१४-१६॥।।


###Slōka 17/ श्लोक १७###


    अयम् च राजा न्यसनाभिभूतो ।
    मित्रैरमित्रप्रतिमैर्भवद्भिः ।अन्वास्यते राक्षसनाशनार्थे ।तीक्षणः प्रकृत्या ह्यसमीक्ष्यकारी ॥६-१४-१७॥।।


###Slōka 18/ श्लोक १८###


    अनन्तभोगेन सहस्रमूर्ध्ना ।
    वागेन भीमेन महाबलेन ।बलात्परिक्षिप्तमिमम् भवन्तो ।राजानमुत्क्षिप्य विमोचयन्तु ॥६-१४-१८॥।।


###Slōka 19/ श्लोक १९###


    यावद्धि केशग्रहणात्सुहृद्भिः ।
    समेत्य सर्वैः परिपूर्णकामैः ।निगृह्य राजा परिरक्षितव्यो ।भूतैर्यथा भीमबलैर्गृहीअः ॥६-१४-१९॥।।


###Slōka 20/ श्लोक २०###


    सुवारिणा राघवसागरेण ।
    प्रच्चाद्यमानस्तरसा भवद्भिः ।प्रच्चाद्यमानस्तरसा भवद्भिः ।युक्तस्त्वयम् तारयितुम् समेत्य ।काकुत्थ्सपातालमुखे पतन्सः ॥६-१४-२०॥।।


###Slōka 21/ श्लोक २१###


    इदम् पुरस्यास्य सराक्षसस्य ।
    राज्ञश्च पथ्यम् ससुहृज्जनस्य ।सम्यग्घि वाक्यम् स्वमतम् ब्रवीमि ।नरेन्द्रपुत्राय ददातु मैथिलीम् ॥६-१४-२१॥।।


###Slōka 22/ श्लोक २२###


    परस्य वीर्यम् स्वबलम् च बुद्ध्वा ।
    स्थानम् क्षयम् चैव तथैव वृद्धिम् ।तथा स्वपक्षे प्यनुमृश्य बुद्ध्या ।वद्त् क्षमम् स्वामिहितम् स मन्त्री ॥६-१४-२२॥


