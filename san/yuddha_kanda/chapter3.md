युद्धकाण्डम्
===============================


## Chapter 3  / सर्गः ३##


###Slōka 1 / श्लोक १###


    सुग्रीवस्य वचः श्रुत्वा हेतुमत् परम अर्थवित् ।
    प्रतिजग्राह काकुत्स्थो हनूमन्तम् अथ अब्रवीत् ॥६-३-१॥।।


###Slōka 2 / श्लोक २###


    तरसा सेतु बन्धेन सागर उच्चोषणेन वा ।
    सर्वथा सुसमर्थो अस्मि सागरस्य अस्य लन्घने ॥६-३-२॥।।


###Slōka 3 / श्लोक ३###


    कति दुर्गाणि दुर्गाया लंकायास् तद् ब्रवीहि मे ।
    ज्ञातुम् इच्चामि तत् सर्वम् दर्शनाद् इव वानर ॥६-३-३॥।।


###Slōka 4 / श्लोक ४###


    बलस्य परिमाणम् च द्वार दुर्ग क्रियाम् अपि ।
    गुप्ति कर्म च लंकाया रक्षसाम् सदनानि च ॥६-३-४॥।।


###Slōka 5 / श्लोक ५###


    यथा सुखम् यथावच् च लंकायाम् असि दृष्टवान् ।
    सरम् आचक्ष्व तत्त्वेन सर्वथा कुशलो हि असि ॥६-३-५॥।।


###Slōka 6 / श्लोक ६###


    श्रुत्वा रामस्य वचनम् हनूमान् मारुत आत्मजः ।
    वाक्यम् वाक्यविदाम् श्रेष्ठो रामम् पुनर् अथ अब्रवीत् ॥६-३-६॥।।


###Slōka 7 / श्लोक ७###


    श्रूयताम् सर्वम् आख्यास्ये दुर्ग कर्म विधानतः ।
    गुप्ता पुरी यथा लंका रक्षिता च यथा बलैः ॥६-३-७॥।।


###Slōka 8 / श्लोक ८###


    राक्षसाश्च यथा स्निग्धा रावणस्य च तेजसा ।
    पराम् समृद्धिम् लंकायाः सागरस्य च भीमताम् ॥६-३-८॥।।


###Slōka 9 / श्लोक ९###


    विभागम् च बल ओघस्य निर्देशम् वाहनस्य च ।
    एवमुक्त्वा कपिश्रेष्ठः कथयामास तत्ववित् ॥६-३-९॥।।


###Slōka 10 / श्लोक १०###


    प्रहृष्टा मुदिता लंका मत्त द्विप समाकुला ।
    महती रथ सम्पूर्णा रक्षो गण समाकुला ॥६-३-१०॥।।


###Slōka 11 / श्लोक ११###


    दृढ बद्ध कवाटानि महापरिघवन्ति च ।
    चत्वारि विपुलान्यस्या द्वाराणि सुमहान्ति ॥६-३-११॥।।


###Slōka 12 / श्लोक १२###


    तत्रेषूपयन्त्राणि बलवन्ति महान्ति च ।
    आगतम् पर सैन्यम् तैस् तत्र प्रतिनिवार्यते ॥६-३-१२॥।।


###Slōka 13 / श्लोक १३###


    द्वारेषु सम्स्कृता भीमाः काल आयस मयाः शिताः ।
    शतशो रोचिता वीरैः शतघ्न्यो रक्षसाम् गणैः ॥६-३-१३॥।।


###Slōka 14 / श्लोक १४###


    सौवर्णः च महाम्स् तस्याः प्राकारो दुष्प्रधर्षणः ।
    मणि विद्रुम वैदूर्य मुक्ता विचरित अन्तरः ॥६-३-१४॥।।


###Slōka 15 / श्लोक १५###


    सर्वतः च महाभीमाः शीत तोया महाशुभाः ।
    अगाधा ग्राहवत्यः च परिखा मीन सेविताः ॥६-३-१५॥।।


###Slōka 16 / श्लोक १६###


    द्वारेषु तासाम् चत्वारः सम्क्रमाः परम आयताः ।
    यन्त्रैर् उपेता बहुभिर् महद्भिर् दृढ सम्धिभिः ॥६-३-१६॥।।


###Slōka 17 / श्लोक १७###


    त्रायन्ते सम्क्रमास् तत्र पर सैन्य आगमे सति ।
    यन्त्रैस् तैर् अवकीर्यन्ते परिखासु समन्ततः ॥६-३-१७॥।।


###Slōka 18 / श्लोक १८###


    एकस् त्व् अकम्प्यो बलवान् सम्क्रमः सुमहादृढः ।
    काञ्चनैर् बहुभिः स्तम्भैर् वेदिकाभिः च शोभितः ॥६-३-१८॥।।


###Slōka 19 / श्लोक १९###


    स्वयम् प्रकृति सम्पन्नो युयुत्सू राम रावणः ।
    उत्थितः च अप्रमत्तः च बलानाम् अनुदर्शने ॥६-३-१९॥।।


###Slōka 20 / श्लोक २०###


    लंका पुरी निरालम्बा देव दुर्गा भय आवहा ।
    न अदेयम् पार्वतम् वन्यम् कृत्रिमम् च चतुर् विधम् ॥६-३-२०॥।।


###Slōka 21 / श्लोक २१###


    स्थिता पारे समुद्रस्य दूर पारस्य राघव ।
    नौ पथः च अपि न अस्ति अत्र निरादेशः च सर्वतः ॥६-३-२१॥।।


###Slōka 22 / श्लोक २२###


    शैल अग्रे रचिता दुर्गा सा पूर् देव पुर उपमा ।
    वाजि वारण सम्पूर्णा लंका परम दुर्जया ॥६-३-२२॥।।


###Slōka 23 / श्लोक २३###


    परिघाः च शतघ्न्यः च यन्त्राणि विविधानि च ।
    शोभयन्ति पुरीम् लंकाम् रावणस्य दुरात्मनः ॥६-३-२३॥।।


###Slōka 24 / श्लोक २४###


    अयुतम् रक्षसाम् अत्र पश्चिम द्वारम् आश्रितम् ।
    शूल हस्ता दुराधर्षाः सर्वे खड्ग अग्र योधिनः ॥६-३-२४॥।।


###Slōka 25 / श्लोक २५###


    नियुतम् रक्षसाम् अत्र दक्षिण द्वारम् आश्रितम् ।
    चतुर् अन्गेण सैन्येन योधास् तत्र अपि अनुत्तमाः ॥६-३-२५॥।।


###Slōka 26 / श्लोक २६###


    प्रयुतम् रक्षसाम् अत्र पूर्व द्वारम् समाश्रितम् ।
    चर्म खड्ग धराः सर्वे तथा सर्व अस्त्र कोविदाः ॥६-३-२६॥।।


###Slōka 27 / श्लोक २७###


    न्यर्बुदम् रक्षसाम् अत्र उत्तर द्वारम् आश्रितम् ।
    रथिनः च अश्व वाहाः च कुल पुत्राः सुपूजिताः ॥६-३-२७॥।।


###Slōka 28 / श्लोक २८###


    शतम् शत सहस्राणाम् मध्यमम् गुल्मम् आश्रितम् ।
    यातु धाना दुराधर्षाः साग्र कोटिः च रक्षसाम् ॥६-३-२८॥।।


###Slōka 29 / श्लोक २९###


    ते मया सम्क्रमा भग्नाः परिखाः च अवपूरिताः ।
    दग्धा च नगरी लंका प्राकाराः च अवसादिताः ॥६-३-२९॥।।


###Slōka 30 / श्लोक ३०###


    बलैकदेशः क्षपितो राक्षसानाम् महात्मनाम् ।
    येन केन तु मार्गेण तराम वरुण आलयम् ॥६-३-३०॥।।


###Slōka 31 / श्लोक ३१###


    हता इति नगरी लंकाम् वानरैर् अवधार्यताम् ।
    अङ्गदो द्विविदो मैन्दो जाम्बवान् पनसो नलः ॥६-३-३१॥।।


###Slōka 32 / श्लोक ३२###


    नीलः सेना पतिः चैव बल शेषेण किम् तव ।
    प्लवमाना हि गत्वा ताम् रावणस्य महापुरीम् ॥६-३-३२॥।।


###Slōka 33 / श्लोक ३३###


    सप्रकाराम् सभवनाम् आनयिष्यन्ति मैथिलीम् ।
    सप्राकाराम् सभवनामानयुष्यन्ति राघव ॥६-३-३३॥।।


###Slōka 34 / श्लोक ३४###


    एवम् आज्ञापय क्षिप्रम् बलानाम् सर्व सम्ग्रहम् ।
    मुहूर्तेन तु युक्तेन प्रस्थानमभिरोचय ॥६-३-३४॥


