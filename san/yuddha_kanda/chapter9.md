युद्धकाण्डम्
===============================


## Chapter 9  / सर्गः ९##


###Slōka 1###


    ततो निकुम्भो रभसः सूर्य शत्रुर् महाबलः ।
    सुप्तघ्नो यज्ञ कोपः च महापार्श्वो महाउअरः ॥६-९-१॥।।


###Slōka 2###


    अग्नि केतुः च दुर्धर्षो रश्मि केतुः च राक्षसः ।
    इन्द्रजिच् च महातेजा बलवान् रावण आत्मजः ॥६-९-२॥।।


###Slōka 3###


    प्रहस्तो अथ विरूप अक्षो वज्र दम्ष्ट्रो महाबलः ।
    धूम्र अक्षः च अतिकायः च दुर्मुखः चैव राक्षसः ॥६-९-३॥।।


###Slōka 4###


    परिघान् पट्टसान् प्रासान् शक्ति शूल परश्वधान् ।
    चापानि च सबाणानि खड्गामः च विपुलान् शितान् ॥६-९-४॥।।


###Slōka 5###


    प्रगृह्य परम क्रुद्धाः समुत्पत्य च राक्षसाः ।
    अब्रुवन् रावणम् सर्वे प्रदीप्ता इव तेजसा ॥६-९-५॥।।


###Slōka 6###


    अद्य रामम् वधिष्यामः सुग्रीवम् च सलक्ष्मणम् ।
    कृपणम् च हनूमन्तम् लंका येन प्रधर्षिता ॥६-९-६॥।।


###Slōka 7###


    तान् गृहीत आयुधान् सर्वान् वारयित्वा विभीषणः ।
    अब्रवीत् प्रान्जलिर् वाक्यम् पुनः प्रत्युपवेश्य तान् ॥६-९-७॥।।


###Slōka 8###


    अपि उपायैस् त्रिभिस् तात यो अर्थः प्राप्तुम् न शक्यते ।
    तस्य विक्रम कालाम्स् तान् युक्तान् आहुर् मनीषिणः ॥६-९-८॥।।


###Slōka 9###


    प्रमत्तेष्व् अभियुक्तेषु दैवेन प्रहतेषु च ।
    विक्रमास् तात सिध्यन्ति परीक्ष्य विधिना कृताः ॥६-९-९॥।।


###Slōka 10###


    अप्रमत्तम् कथम् तम् तु विजिगीषुम् बले स्थितम् ।
    जित रोषम् दुराधर्षम् प्रधर्षयितुम् इच्चथ ॥६-९-१०॥।।


###Slōka 11###


    समुद्रम् लन्घयित्वा तु घोरम् नद नदी पतिम् ।
    कृतम् हनुमता कर्म दुष्करम् तर्कयेत कः ॥६-९-११॥।।


###Slōka 12###


    बलानि अपरिमेयानि वीर्याणि च निशा चराः ।
    परेषाम् सहसा अवज्ञा न कर्तव्या कथम्चन ॥६-९-१२॥।।


###Slōka 13###


    किम् च राक्षस राजस्य रामेण अपकृतम् पुरा ।
    आजहार जन स्थानाद् यस्य भार्याम् यशस्विनः ॥६-९-१३॥।।


###Slōka 14###


    खरो यदि अतिवृत्तस् तु रामेण निहतो रणे ।
    अवश्यम् प्राणिनाम् प्राणा रक्षितव्या यथा बलम् ॥६-९-१४॥।।


###Slōka 15###


    एतन् निमित्तम् वैदेही भयम् नः सुमहद् भवेत् ।
    आहृता सा परित्याज्या कलह अर्थे क्Rते न किम् ॥६-९-१५॥।।


###Slōka 16###


    न नः क्षमम् वीर्यवता तेन धर्म अनुवर्तिना ।
    वैरम् निरर्थकम् कर्तुम् दीयताम् अस्य मैथिली ॥६-९-१६॥।।


###Slōka 17###


    यावन् सगजाम् साश्वाम् बहु रत्न समाकुलाम् ।
    पुरीम् दारयते बाणैर् दीयताम् अस्य मैथिली ॥६-९-१७॥।।


###Slōka 18###


    यावत् सुघोरा महती दुर्धर्षा हरि वाहिनी ।
    न अवस्कन्दति नो लंकाम् तावत् सीता प्रदीयताम् ॥६-९-१८॥।।


###Slōka 19###


    विनश्येद्द् हि पुरी लंका शूराः सर्वे च आक्षसाः ।
    रामस्य दयिता पत्नी न स्वयम् यदि दीयते ॥६-९-१९॥।।


###Slōka 20###


    प्रसादये त्वाम् बन्धुत्वात् कुरुष्व वचनम् मम ।
    हितम् पथ्यम् त्व् अहम् ब्रूमि दीयताम् अस्य मैथिली ॥६-९-२०॥।।


###Slōka 21###


    पुरा शरत् सूर्य मरीच्चि सम्निभान् ।
    नव अग्र पुन्खान् सुदृढान् नृप आत्मजः ।।।


###Slōka 22###


    सृजति अमोघान् विशिखान् वधाय ते ।
    प्रदीयताम् दाशरथाय मैथिली ॥६-९-२१॥।।


###Slōka 23###


    त्यजस्व कोपम् सुख धर्म नाशनम् ।
    भजस्व धर्मम् रति कीर्ति वर्धनम् ।।।


###Slōka 24###


    प्रसीद जीवेम सपुत्र बान्धवाः ।
    प्रदीयताम् दाशरथाय मैथिली ॥६-९-२२॥।।


###Slōka 25###


    विभीषणवचः श्रुत्वा रावणो राक्षसेश्वरः ।
    विसर्जयित्वा तान् सर्वान् प्रैवेश स्वकम् गृहम् ॥६-९-२३॥


