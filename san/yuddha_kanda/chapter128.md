युद्धकाण्डम्
===============================


## Chapter 128  / सर्गः १२८##


###Slōka 1/ श्लोक १###


    अयोध्यां तु समालोक्य चिन्तयामास राघवः ।
    चिन्तयित्वा हनूमन्तमुवाच प्लवगोत्तमम् ।। ६.१२८.१ ।।


###Slōka 2/ श्लोक २###


    जानीहि कच्चित् कुशली जनो नृपतिमन्दिरे ।
    । ६.१२८.२ ।।


###Slōka 3/ श्लोक ३###


    शृङ्गिबेरपुरं प्राप्य गुहं गहनगोचरम् ।
    निषादाधिपतिं ब्रूहि कुशलं वचनान्मम ।। ६.१२८.३ ।।


###Slōka 4/ श्लोक ४###


    श्रुत्वा तु मां कुशलिनमरोगं विगतज्वरम् ।
    भविष्यति गुहः प्रीतः स ममात्मसमः सखा ।। ६.१२८.४ ।।


###Slōka 5/ श्लोक ५###


    अयोध्यायाश्च ते मार्गं प्रवृत्तिं भरतस्य च ।
    निवेदयिष्यति प्रीतो निषादाधिपतिर्गुहः ।। ६.१२८.५ ।।


###Slōka 6/ श्लोक ६###


    भरतस्तु त्वया वाच्यः कुशलं वचनान्मम ।
    सिद्धार्थं शंस मां तस्मै सभार्यं सहलक्ष्मणम् ।। ६.१२८.६ ।।


###Slōka 7/ श्लोक ७###


    हरणं चापि वैदेह्या रावणेन बलीयसा ।
    । ६.१२८.७ ।।


###Slōka 8/ श्लोक ८###


    सुग्रीवेण च संसर्गं वालिनश्च वधं रणे ।
    मैथिल्यन्वेषणं चैव यथा चाधिगता त्वया ।। ६.१२८.८ ।।


###Slōka 9/ श्लोक ९###


    लङ्घयित्वा महातोयमापगापतिमव्ययम् ।
    उपयानं समुद्रस्य सागरस्य च दर्शनम् ।। ६.१२८.९ ।।


###Slōka 10/ श्लोक १०###


    यथा च कारितः सेतू रावणश्च यथा हतः ।
    वरदानं महेन्द्रेण ब्रह्मणा वरुणेन च ।। ६.१२८.१० ।।


###Slōka 11/ श्लोक ११###


    महादेवप्रसादाच्च पित्रा मम समागमम् ।
    उपयातं च मां सौम्य भरतस्य निवेदय ।। ६.१२८.११ ।।


###Slōka 12/ श्लोक १२###


    सह राक्षसराजेन हरीणां प्रवरेण च ।
    । ६.१२८.१२ ।।


###Slōka 13/ श्लोक १३###


    एतच्छुत्वा यमाकारं भजते भरतस्तदा ।
    स च ते वेदितव्यः स्यात् सर्वं यच्चापि मां प्रति ।। ६.१२८.१३ ।।


###Slōka 14/ श्लोक १४###


    जित्वा शत्रुगणान् रामः प्राप्य चानुत्तमं यशः ।
    उपयाति समृद्धार्थः सह मित्रैर्महाबलैः ।। ६.१२८.१४ ।।


###Slōka 15/ श्लोक १५###


    ज्ञेयाश्च सर्वे वृत्तान्ता भरतस्येङ्गितानि च ।
    तत्त्वेन मुखवर्णेन दृष्ट्या व्याभाषणेन च ।। ६.१२८.१५ ।।


###Slōka 16/ श्लोक १६###


    सर्वकामसमृद्धं हि हस्त्यश्वरथसङ्कुलम् ।
    पितृपैतामहं राज्यं कस्य नावर्तयेन्मनः ।। ६.१२८.१६ ।।


###Slōka 17/ श्लोक १७###


    सङ्गत्या भरतः श्रीमान् राज्यार्थी चेत् स्वयं भवेत् ।
    प्रशास्तु वसुधां कृत्स्नामखिलां रघुनन्दनः ।। ६.१२८.१७ ।।


###Slōka 18/ श्लोक १८###


    तस्य बुद्धिं च विज्ञाय व्यवसायं च वानर ।
    यावन्न दूरं याताः स्म क्षिप्रमागन्तुमर्हसि ।। ६.१२८.१८ ।।


###Slōka 19/ श्लोक १९###


    इति प्रतिसमादिष्टो हनुमान् मारुतात्मजः ।
    मानुषं धारयन् रूपमयोध्यां त्वरितो ययौ ।। ६.१२८.१९ ।।


###Slōka 20/ श्लोक २०###


    अथोत्पपात वेगेन हनुमान् मारुतात्मजः ।
    गरुत्मानिव वेगेन जिघृक्षन् भुजगोत्तमम् ।। ६.१२८.२० ।।


###Slōka 21/ श्लोक २१###


    लङ्घयित्वा पितृपथं भुजगेन्द्रालयं शुभम् ।
    गङ्गायमुनयोर्मध्यं सन्निपातमतीत्य च ।शृङ्गिबेरपुरं प्राप्य गुहमासाद्य वीर्यवान् ।। ६.१२८.२१ ।।


###Slōka 22/ श्लोक २२###


    स वाचा शुभया हृष्टो हनुमानिदमब्रवीत् ।
    । ६.१२८.२२ ।।ुनयोर्मध्यं सन्निपातमतीत्य च ।सखा तु तव काकुत्स्थो रामः सत्यपराक्रमः ।सहसीतः ससौमित्रिः स त्वां कुशलमब्रवीत् ।। ६.१२८.२३ ।।


###Slōka 23/ श्लोक २३###


    पञ्चमीमद्य रजनीमुषित्वा वचनान्मुनेः ।
    भरद्वाजाभ्यनुज्ञातं द्रक्ष्यस्यद्यैव राघवम् ।। ६.१२८.२४ ।।


###Slōka 24/ श्लोक २४###


    एवमुक्त्वा महातेजाः सम्प्रहृष्टतनूरुहः ।
    उत्पपात महावेगो वेगवानविचारयन् ।। ६.१२८.२५ ।।


###Slōka 25/ श्लोक २५###


    सो ऽपश्यद्रामतीर्थं च नदीं वालुकिनीं तथा ।
    गोमतीं तां च सो ऽपश्यद्भीमं सालवनं तथा ।प्रजाश्च बहुसाहस्राः स्फीतान् जनपदानपि ।। ६.१२८.२६ ।।


###Slōka 26/ श्लोक २६###


    स गत्वा दूरमध्वानं त्वरितः कपिकुञ्जरः ।
    आससाद द्रुमान् फुल्लान् नन्दिग्रामसमीपगान् ।। ६.१२८.२७ ।।


###Slōka 27/ श्लोक २७###


    स्त्रीभिः सपुत्रैर्वृद्धैश्च रममाणैरलङ्कृतान् ।
    सुराधिपस्योपवने यथा चैत्ररथे द्रुमान् ।। ६.१२८.२८ ।।


###Slōka 28/ श्लोक २८###


    क्रोशमात्रे त्वयोध्यायाश्चीरकृष्णाजिनाम्बरम् ।
    ददर्श भरतं दीनं कृशमाश्रमवासिनम् ।। ६.१२८.२९ ।।


###Slōka 29/ श्लोक २९###


    जटिलं मलदिग्धाङ्गं भ्रातृव्यसनकर्शितम् ।
    फलमूलाशिनं दान्तं तापसं धर्मचारिणम् ।। ६.१२८.३० ।।


###Slōka 30/ श्लोक ३०###


    समुन्नतजटाभारं वल्कलाजिनवाससम् ।
    नियतं भावितात्मानं ब्रह्मर्षिसमतेजसम् ।। ६.१२८.३१ ।।


###Slōka 31/ श्लोक ३१###


    पादुके ते पुरस्कृत्य शासन्तं वै वसुन्धराम् ।
    चातुर्वर्ण्यस्य लोकस्य त्रातारं सर्वतो भयात् ।। ६.१२८.३२ ।।


###Slōka 32/ श्लोक ३२###


    उपस्थितममात्यैश्च शुचिभिश्च पुरोहितैः ।
    बलमुख्यैश्च युक्तैश्च काषायाम्बरधारिभिः ।। ६.१२८.३३ ।।


###Slōka 33/ श्लोक ३३###


    न हि ते राजपुत्रं तं चीरकृष्णाजिनाम्बरम् ।
    परिभोक्तुं व्यवस्यन्ति पौरा वै धर्मवत्सलम् ।। ६.१२८.३४ ।।


###Slōka 34/ श्लोक ३४###


    तं धर्ममिव धर्मज्ञं देहवन्तमिवापरम् ।
    उवाच प्राञ्जलिर्वाक्यं हनुमान् मरुतात्मजः ।। ६.१२८.३५ ।।


###Slōka 35/ श्लोक ३५###


    वसन्तं दण्डकारण्ये यं त्वं चीरजटाधरम् ।
    अनुशोचसि काकुत्स्थं स त्वां कुशलमब्रवीत् ।। ६.१२८.३६ ।।


###Slōka 36/ श्लोक ३६###


    प्रियमाख्यामि ते देव शोकं त्यज सुदारुणम् ।
    अस्मिन् मुहूर्ते भ्रात्रा त्वं रामेण सह सङ्गतः ।। ६.१२८.३७ ।।


###Slōka 37/ श्लोक ३७###


    निहत्य रावणं रामः प्रतिलभ्य च मैथिलीम् ।
    उपयाति समृद्धार्थः सह मित्रैर्महाबलैः ।। ६.१२८.३८ ।।


###Slōka 38/ श्लोक ३८###


    लक्ष्मणश्च महातेजा वैदेही च यशस्विनी ।
    सीता समग्रा रामेण महेन्द्रेण यथा शची ।। ६.१२८.३९ ।।


###Slōka 39/ श्लोक ३९###


    एवमुक्तो हनुमता भरतो भ्रातृवत्सलः ।
    पपात सहसा हृष्टो हर्षान्मोहं जगाम ह ।। ६.१२८.४० ।।


###Slōka 40/ श्लोक ४०###


    ततो मुहूर्तादुत्थाय प्रत्याश्वस्य च राघवः ।
    हनुमन्तमुवाचेदं भरतः प्रियवादिनम् ।। ६.१२८.४१ ।।


###Slōka 41/ श्लोक ४१###


    अशोकजैः प्रीतिमयैः कपिमालिङ्ग्य सम्भ्रमात् ।
    सिषेच भरतः श्रीमान् विपुलैरस्त्रबिन्दुभिः ।। ६.१२८.४२ ।।


###Slōka 42/ श्लोक ४२###


    देवो वा मानुषो वा त्वमनुक्रोशादिहागतः ।
    प्रियाख्यानस्य ते सौम्य ददामि ब्रुवतः प्रियम् ।। ६.१२८.४३ ।।


###Slōka 43/ श्लोक ४३###


    गवां शतसहस्रं च ग्रामाणां च शतं परम् ।
    सुकुण्डलाः शुभाचारा भार्याः कन्याश्च षोडश ।। ६.१२८.४४ ।।


###Slōka 44/ श्लोक ४४###


    हेमवर्णाः सुनासोरूः शशिसौम्याननाः स्त्रियः ।
    सर्वाभरणसम्पन्नाः सम्पन्नाः कुलजातिभिः ।। ६.१२८.४५ ।।


###Slōka 45/ श्लोक ४५###


    निशम्य रामागमनं नृपात्मजः कपिप्रवीरस्य तदद्भुतोपमम् ।
    प्रहर्षितो रामदिदृक्षया ऽभवत् पुनश्च हर्षादिदमब्रवीद्वचः ।। ६.१२८.४६ ।।


###Slōka 46/ श्लोक ४६###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे अष्टाविंशत्युत्तरशततमः सर्गः ।
    । १२८ ।।


