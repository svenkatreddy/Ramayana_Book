सुन्दरकाण्डम्
===============================


## Chapter 32  / सर्गः ३२##


###Slōka 1 / श्लोक १###


    ततः शाखान्तरे लीनं दृष्ट्वा चलितमानसा ।
    वेष्टितार्जुनवस्त्रं तं विद्युत्सङ्घातपिङ्गलम् ।। ५.३२.१।।।।


###Slōka 2 / श्लोक २###


    सा ददर्श कपिं तत्र प्रश्रितं प्रियवादिनम् ।
    फुल्लाशोकोत्कराभासं तप्तचामीकरेक्षणम् ।। ५.३२.२।।।।


###Slōka 3 / श्लोक ३###


    मैथिली चिन्तयामास विस्मयं परमं गता ।
    अहो भीममिदं रूपं वानरस्य दुरासदम् ।दुर्निरीक्ष्यमिति ज्ञात्वा पुनरेव मुमोह सा ।। ५.३२.३।।।।


###Slōka 4 / श्लोक ४###


    विललाप भृशं सीता करुणं भयमोहिता ।
    रामरामेति दुःखार्ता लक्ष्मणेति च भामिनी ।। ५.३२.४।।।।


###Slōka 5 / श्लोक ५###


    रुरोद बहुधा सीता मन्दं मन्दस्वरा सती ।
    । ५.३२.५।।।।


###Slōka 6 / श्लोक ६###


    सा तं दृष्ट्वा हरिश्रेष्ठं विनीतबदुपस्थितम् ।
    मैथिली चिन्तयामास स्वप्नो ऽयमिति भामिनी ।। ५.३२.६।।।।


###Slōka 7 / श्लोक ७###


    सा वीक्षमाणा पृथुभुग्नवक्त्रं शाखामृगेन्द्रस्य यथोक्तकारम् ।
    ददर्श पिङ्गधिपतेरमात्यं वातात्मजं बुद्धिमतां वरिष्ठम् ।। ५.३२.७।।।।


###Slōka 8 / श्लोक ८###


    सा तं समीक्ष्यैव भृशं विसंज्ञा गतासुकल्पेव बभूव सीता ।
    चिरेण संज्ञा प्रतिलभ्य भूयो विचिन्तयामास विशालनेत्रा ।। ५.३२.८।।।।


###Slōka 9 / श्लोक ९###


    स्वप्ने मया ऽयं विकृतो ऽद्य दृष्टः शाखामृगः शास्त्रगणैर्निषिद्धः ।
    स्वस्त्यस्तु रामाय सलक्ष्मणाय तथा पितुर्मे जनकस्य राज्ञः ।। ५.३२.९।।।।


###Slōka 10 / श्लोक १०###


    स्वप्नो ऽपि नायं नहि मे ऽस्ति निद्रा शोकेन दुःखेन च पीडितायाः ।
    सुखं हि मे नास्ति यतो ऽस्मि हीना तेनेन्दुपूर्णप्रतिमाननेन ।। ५.३२.१०।।।।


###Slōka 11 / श्लोक ११###


    रामेति रामेति सदैव बुद्ध्या विचिन्त्य वाचा ब्रुवती तमेव ।
    तस्यानुरूपां च कथां तमर्तमेव प्रपश्यामि तथा श्रृणोमि ।। ५.३२.११।।।।


###Slōka 12 / श्लोक १२###


    अहं हि तस्याद्य मनोभवेन संपीडिता तद्गतसर्वभावा ।
    विचिन्तयन्ती सततं तमेव तथैव पश्यामि तथा शृणोमि ।। ५.३२.१२।।।।


###Slōka 13 / श्लोक १३###


    मनोरथः स्यादिति चिन्तयामि तथापि बुद्ध्या च वितर्कयामि ।
    किं कारणं तस्य हि नास्ति रूपं सुव्यक्तरूपश्च वदत्ययं माम् ।। ५.३२.१३।।।।


###Slōka 14 / श्लोक १४###


    नमो ऽस्तु वाचस्पतये सवज्रिणे स्वयम्भुवे चैव हुताशनाय च ।
    अनेन चोक्तं यदिदं ममाग्रतो वनौकसा तच्च तथा ऽस्तु नान्यथा ।। ५.३२.१४।।


