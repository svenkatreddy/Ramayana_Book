सुन्दरकाण्डम्
===============================


## Chapter 54  / सर्गः ५४##


###Slōka 1###


    वीक्षमाणस्ततो लङ्कां कपिः कृतमनोरथः ।
    वर्धमानसमुत्साहः कार्यशेषमचिन्तयत् ।। 5.54.1 ।।।।


###Slōka 2###


    किं नु खल्ववशिष्टं मे कर्तव्यमिह साम्प्रतम् ।
    यदेषां रक्षसां भूयः सन्तापजननं भवेत् ।। 5.54.2 ।।।।


###Slōka 3###


    वनं तावत् प्रमथितं प्रकृष्टा राक्षसा हताः ।
    बलैकदेशः क्षपितः शेषं दुर्गविनाशनम् ।। 5.54.3 ।।।।


###Slōka 4###


    दुर्गे विनाशिते कर्म भवेत् सुखपरिश्रमम् ।
    अल्पयत्नेन कार्ये ऽस्मिन् मम स्यात् सफलः श्रमः ।। 5.54.4 ।।।।


###Slōka 5###


    यो ह्ययं मम लांगूले दीप्यते हव्यवाहनः ।
    अस्य सन्तर्पणं न्याय्यं कर्तुमेभिर्गृहोत्तमैः ।। 5.54.5 ।।।।


###Slōka 6###


    ततः प्रदीप्तलाङ्गूलः सविद्युदिव तोयदः ।
    भवनाग्रेषु लङ्काया विचचार महाकपिः ।। 5.54.6 ।।।।


###Slōka 7###


    गृहाद् गृहं राक्षसानामुद्यानानि च वानरः ।
    वीक्षमाणो ह्यसन्त्रस्तः प्रासादांश्च चचार सः ।। 5.54.7 ।।।।


###Slōka 8###


    अवप्लुत्य महावेगः प्रहस्तस्य निवेशनम् ।
    अग्निं तत्र स निक्षिप्य श्वसनेन समो बली ।। 5.54.8 ।।।।


###Slōka 9###


    ततो ऽन्यत् पुप्लुवे वेश्म महापार्श्वस्य वीर्यवान् ।
    मुमोच हनुमानग्निं कालानलशिखोपमम् ।। 5.54.9 ।।।।


###Slōka 10###


    वज्रदंष्ट्रस्य च तथा पुप्लुवे स महाकपिः ।
    शुकस्य च महातेजाः सारणस्य च धीमतः ।तथा चेन्द्रजितो वेश्म ददाह हरियूथपः ।। 5.54.10 ।।।।


###Slōka 11###


    जम्बुमालेः सुमालेश्च ददाह भवनं ततः ।
    । 5.54.11


###Slōka 12###


    ।
    ।्य च महातेजाः सारणस्य च धीमतः ।रश्मिमकेतोश्च भवनं सूर्यशत्रोस्तथैव च ।ह्रस्वकर्णस्य दंष्ट्रस्य रोमशस्य च रक्षसः ।। 5.54.12 ।।।।


###Slōka 13###


    युद्धोन्मत्तस्य मत्तस्य ध्वजग्रीवस्य रक्षसः ।
    विद्युज्जिह्वस्य घोरस्य तथा हस्तिमुखस्य च ।। 5.54.13 ।।।।


###Slōka 14###


    करालस्य पिशाचस्य शोणिताक्षस्य चैव हि ।
    कुम्भकर्णस्य भवनं मकराक्षस्य चैव हि ।। 5.54.14 ।।।।


###Slōka 15###


    यज्ञशत्रोश्च भवनं ब्रह्मशत्रोस्तथैव च ।
    नरान्तकस्य कुम्भस्य निकुम्भस्य दुरात्मनः ।। 5.54.15 ।।।।


###Slōka 16###


    वर्जयित्वा महातेजा विभीषणगृहं प्रति ।
    क्रममाणः क्रमेणैव ददाह हरिपुङ्गवः ।। 5.54.16 ।।।।


###Slōka 17###


    तेषु तेषु महार्हेषु भवनेषु महायशाः ।
    गृहेष्वृद्धिमतामृद्धिं ददाह स महाकपिः ।। 5.54.17 ।।।।


###Slōka 18###


    सर्वेषां समतिक्रम्य राक्षसेन्द्रस्य वीर्यवान् ।
    आससादाथ लक्ष्मीवान् रावणस्य निवेशनम् ।। 5.54.18 ।।।।


###Slōka 19###


    ततस्तस्मिन् गृहे मुख्ये नानारत्नविभूषिते ।
    मेरुमन्दरसङ्काशे सर्वमङ्गलशोभिते ।। 5.54.19 ।।।।


###Slōka 20###


    प्रदीप्तमग्निमुत्सृज्य लाङ्गूलाग्रे प्रतिष्ठितम् ।
    ननाद हनुमान् वीरो युगान्तजलदो यथा ।। 5.54.20 ।।।।


###Slōka 21###


    श्वसनेन च संयोगादतिवेगो महाबलः ।
    कालाग्निरिव जज्वाल प्रावर्धत हुताशनः ।। 5.54.21 ।।।।


###Slōka 22###


    प्रदीप्तमग्निं पवनस्तेषु वेश्मस्वचारयत् ।
    अभूच्छ्वसनसंयोगादतिवेगो हुताशनः ।। 5.54.22 ।।।।


###Slōka 23###


    तानि काञ्चनजालानि मुक्तामणिमयानि च ।
    भवनान्यवशीर्यन्त रत्नवन्ति महान्ति च ।। 5.54.23 ।।।।


###Slōka 24###


    तानि भग्नविमानानि निपेतुर्वसुधातले ।
    भवनानीव सिद्धानामम्बरात् पुण्यसंक्षये ।। 5.54.24 ।।।।


###Slōka 25###


    संजज्ञे तुमुलः शब्दो राक्षसानां प्रधावताम् ।
    स्वगृहस्य परित्राणे भग्नोत्साहगतश्रियाम् ।नूनमेषो ऽग्निरायातः कपिरूपेण हा इति ।। 5.54.25 ।।।।


###Slōka 26###


    क्रन्दन्त्यः सहसा पेतुः स्तनन्दयधराः स्त्रियः ।
    काश्चिदग्निपरीतेभ्यो हर्म्येभ्यो मुक्तमूर्धजाः ।। 5.54.26 ।।।।


###Slōka 27###


    पतन्त्यो रेजिरे ऽभ्रेभ्यः सौदामिन्य इवाम्बरात् ।
    । 5.54.27 ।।।।


###Slōka 28###


    वज्रविद्रुमवैदूर्यमुकारजतसंहितान् ।
    विचित्रान् भवनान् धातून् स्यान्दमानान् ददर्श सः ।। 5.54.28 ।।।।


###Slōka 29###


    नाग्निस्तृप्यति काष्ठानां तृणानां हरियूथपः ।
    नाग्नेर्नापि विशस्तानां राक्षसानां वसुन्धरा ।। 5.54.29 ।।।।


###Slōka 30###


    क्वचित् किंशुकसङ्काशाः क्वचिच्छाल्मलिसन्निभाः ।
    क्वचित् कुङ्कुमसङ्काशाः शिखा वह्नेश्चकाशिरे ।। 5.54.30 ।।।।


###Slōka 31###


    हनूमता वेगवता वानरेण महात्मना ।
    लङ्कापुरं प्रदग्धं तद्रुद्रेण त्रिपुरं यथा ।। 5.54.31 ।।।।


###Slōka 32###


    ततस्तु लङ्कापुरपर्वताग्रे समुत्थितो भीमपराक्रमो ऽग्निः ।
    प्रमार्य चूडावलयं प्रदीप्तो हनूमता वेगवता विसृष्टः ।। 5.54.32 ।।।।


###Slōka 33###


    युगान्तकालानलतुल्यवेगः समारुतो ऽग्निर्ववृधे दिविस्पृक् ।
    विधूमरश्मिर्भवनेषु सक्तो रक्षश्शरीराज्य समर्पितार्चिः ।। 5.54.33 ।।।।


###Slōka 34###


    आदित्यकोटीसदृशः सुतेजा लङ्कां समाप्तां परिवार्य तिष्ठन् ।
    शब्दैरनेकैरशनिप्ररूढैर्भिन्दन्निवाण्डं प्रबभौ महाग्निः ।। 5.54.34 ।।।।


###Slōka 35###


    तत्राम्बरादग्निरतिप्रवृद्धो रूक्षप्रभः किंशुकपुष्पचूडः ।
    निर्वाणधूमाकुलराजयश्च नीलोत्पलाभाः प्रचकाशिरे ऽभ्राः ।। 5.54.35 ।।।।


###Slōka 36###


    वज्री महेन्द्रस्त्रिदशेश्वरो वा साक्षाद्यमो वा वरुणो ऽनिलो वा ।
    रुद्रो ऽग्निरर्को धनदश्च सोमो न वानरो ऽयं स्वयमेव कालः ।। 5.54.36 ।।।।


###Slōka 37###


    किं ब्रह्मणः सर्वपितामहस्य सर्वस्य धातुश्चतुराननस्य ।
    इहागतोवाग्रूपधारीरक्षोपसंहारकरः प्रकोपः ।। 5.54.37


###Slōka 38###


    ।
    किं वैष्णवं वा कपिरूपमेत्य रक्षोविनाशाय परं सुतेजः ।अनन्तमव्यक्तमचिन्त्यमेकं स्वमायया साम्प्रतमागतं वा ।। 5.54.38 ।।।।


###Slōka 39###


    इत्येवमूचुर्बहवो विशिष्टा रक्षोगणास्तत्र समेत्य सर्वे ।
    सप्राणिसङ्घां सगृहां सवृक्षां दग्धां पुरीं तां सहसा समीक्ष्य ।। 5.54.39 ।।।।


###Slōka 40###


    ततस्तु लङ्का सहसा प्रदग्धा सराक्षसा साश्वरथा सनागा ।
    सपक्षिसङ्घा समृगा सवृक्षा रुरोद दीना तुमुलं सशब्दम् ।। 5.54.40 ।।।।


###Slōka 41###


    हा तात हा पुत्रक कान्त मित्र हा जीवितं भोगयुतं सुपुण्यम् ।
    रक्षोभिरेवं बहुधा ब्रुवद्भिः शब्दः कृतो घोरतरः सुभीमः ।। 5.54.41 ।।।।


###Slōka 42###


    हुताशनज्वालसमावृता सा हतप्रवीरा परिवृत्तयोधा ।
    हनूमतः क्रोधबलाभिभूता बभूव शापोपहतेव लङ्का ।। 5.54.42 ।।।।


###Slōka 43###


    स सम्भ्रमत्रस्तविषण्णराक्षसां समुज्ज्वलज्ज्वालहुताशनाङ्किताम् ।
    ददर्श लङ्कां हनुमान् महामनाः स्वयम्भुकोपोपहतामिवावनिम् ।। 5.54.43 ।।।।


###Slōka 44###


    भङ्क्त्वा वनं पादपरत्नसङ्कुलं हत्वा तु रक्षांसि महान्ति संयुगे ।
    दग्ध्वा पुरीं तां गृहरत्नमालिनीं तस्थौ हनूमान् पवनात्मजः कपिः ।। 5.54.44 ।।।।


###Slōka 45###


    त्रिकूटशृङ्गाग्रतले विचित्रे प्रतिष्ठितो वानरराजसिंहः ।
    प्रदीप्तलाङ्गूलकृतार्चिमाली व्यराजतादित्य इवांशुमाली ।। 5.54.45 ।।।।


###Slōka 46###


    स राक्षसांस्तान् सुबहूंश्च हत्वा वनं च भङ्क्त्वा बहुपादपं तत् ।
    विसृज्य रक्षोभवनेषु चाग्निं जगाम रामं मनसा महात्मा ।। 5.54.46 ।।।।


###Slōka 47###


    ततस्तु तं वानरवीरमुख्यं महाबलं मारुततुल्यवेगम् ।
    महामतिं वायुसुतं वरिष्ठं प्रतुष्टुवुर्देवगणाश्च सर्वे ।। 5.54.47 ।।।।


###Slōka 48###


    भङ्क्त्वा वनं महातेजा हत्वा रक्षांसि संयुगे ।
    दग्ध्वा लङ्कापुरीं रम्यां रराज स महाकपिः ।। 5.54.48 ।।।।


###Slōka 49###


    तत्र देवाः सगन्धर्वाः सिद्धाश्च परमर्षयः ।
    दृष्ट्वा प्रदग्धां तां विस्मयं परमं गताः ।। 5.54.49 ।।।।


###Slōka 50###


    तं दृष्ट्वा वानरश्रेष्ठं हनुमन्तं महाकपिम् ।
    कालाग्निरिति सञ्चिन्त्य सर्वभूतानि तत्रसुः ।। 5.54.50 ।।।।


###Slōka 51###


    देवाश्च सर्वे मुनिपुङ्गवाश्च गन्धर्वविद्याधरनागयक्षाः ।
    भूतानि सर्वाणि महान्ति तत्र जग्मुः परां प्रीतिमतुल्यरूपाम् ।। 5.54.51 ।।


