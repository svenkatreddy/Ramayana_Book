सुन्दरकाण्डम्
===============================


## Chapter 53  / सर्गः ५३##


###Slōka 1 / श्लोक १###


    तस्य तद्वचनं श्रुत्वा दशग्रीवो महाबलः ।
    देशकालहितं वाक्यं भ्रातुरुत्तरमब्रवीत् ।। 5.53.1।।।।


###Slōka 2 / श्लोक २###


    सम्यगुक्तं हि भवता दूतवध्या विगर्हिता ।
    अवश्यं तु वधादन्यः क्रियतामस्य निग्रहः ।। 5.53.2।।।।


###Slōka 3 / श्लोक ३###


    कपीनां किल लाङ्गूलमिष्टं भवति भूषणम् ।
    तदस्य दीप्यतां शीघ्रं तेन दग्धेन गच्छतु ।। 5.53.3।।।।


###Slōka 4 / श्लोक ४###


    ततः पश्यन्त्विमं दीनमङ्गवैरूप्यकर्शितम् ।
    समित्रज्ञातयः सर्वे बान्धवाः ससुहृज्जनाः ।। 5.53.4।।।।


###Slōka 5 / श्लोक ५###


    आज्ञापयद्राक्षसेन्द्रः पुरं सर्वं सचत्वरम् ।
    लाङ्गूलेन प्रदीप्तेन रक्षोभिः परिणीयताम् ।। 5.53.5।।।।


###Slōka 6 / श्लोक ६###


    वेष्टयन्ति स्म लाङ्गूलं जीर्णैः कार्पासकैः पटैः ।
    । 5.53.6।।।।


###Slōka 7 / श्लोक ७###


    संवेष्ट्यमाने लाङ्गूले व्यवर्धत महाकपिः ।
    शुष्कमिन्धनमासाद्य वनेष्विव हुताशनः ।तैलेन परिषिच्याथ ते ऽग्निं तत्राभ्यपातयन् ।। 5.53.7।।।।


###Slōka 8 / श्लोक ८###


    लाङूलेन प्रदीप्तेन राक्षसांस्तानपातयत् ।
    रोषामर्षपरीतात्मा बालसूर्यसमाननः ।। 5.53.8।।।।


###Slōka 9 / श्लोक ९###


    लाङ्गूलं संप्रदीप्तं तु द्रष्टुं तस्य हनूमतः ।
    सहस्त्रीबालवृद्धाश्च जग्मुः प्रीता निशाचराः ।। 5.53.9।।।।


###Slōka 10 / श्लोक १०###


    स भूयः सङ्गतैः क्रूरै राक्षसैर्हरिसत्तमः ।
    निबद्धः कृतवान् वीरस्तत्कालसदृशीं मतिम् ।। 5.53.10।।।।


###Slōka 11 / श्लोक ११###


    कामं खलु न मे शक्ता निबद्धस्यापि राक्षसाः ।
    छित्त्वा पाशान् समुत्पत्य हन्यामहमिमान् पुनः ।। 5.53.11।।।।


###Slōka 12 / श्लोक १२###


    यदि भर्तृहितार्थाय चरन्तं भर्तृशासनात् ।
    बध्नन्त्येते दुरात्मानो न तु मे निष्कृतिः कृता ।। 5.53.12।।।।


###Slōka 13 / श्लोक १३###


    सर्वेषामेव पर्याप्तो राक्षसानामहं युधि ।
    किं तु रामस्य प्रीत्यर्थं विषहिष्ये ऽहमीदृशम् ।। 5.53.13।।।।


###Slōka 14 / श्लोक १४###


    लङ्का चारयितव्या वै पुनरेव भवेदिति ।
    रात्रौ न हि सुदृष्टा मे दुर्गकर्मविधानतः ।। 5.53.14।।।।


###Slōka 15 / श्लोक १५###


    अवश्यमेव द्रष्टव्या मया लङ्का निशाक्षये ।
    । 5.53.15।।।।


###Slōka 16 / श्लोक १६###


    कामं बद्धस्य मे भूयः पुच्छस्योद्दीपनेन च ।
    पीडां कुर्वन्तु रक्षांसि न मे ऽस्ति मनसः श्रमः ।। 5.53.16।।।।


###Slōka 17 / श्लोक १७###


    ततस्ते संवृताकारं सत्त्ववन्तं महाकपिम् ।
    परिगृह्य ययुर्हृष्टा राक्षसाः कपिकुञ्जरम् ।। 5.53.17।।।।


###Slōka 18 / श्लोक १८###


    शङ्खभेरीनिनादैस्तं घोयषयन्तः स्वकर्मभिः ।
    राक्षसाः क्रूरकर्माणश्चारयन्ति स्म तां पुरीम् ।। 5.53.18।।।।


###Slōka 19 / श्लोक १९###


    अन्वीयमानो रक्षोभिर्ययौ सुखमरिन्दमः ।
    हनुमांश्चारयामास राक्षसानां महापुरीम् ।। 5.53.19।।।।


###Slōka 20 / श्लोक २०###


    अथापश्यद्विमानानि विचित्राणि महाकपिः ।
    संवृतान् भूमिभागांश्च सुविभक्तांश्च चत्वरान् ।। 5.53.20।।।।


###Slōka 21 / श्लोक २१###


    वीथीश्च गृहसंबाधाः कपिः श्रृङ्गाटकानि च ।
    तथा रथ्योपरथ्याश्च तथैव गृहकान्तरान् ।गृहांश्च मेघसङ्काशान् ददर्श पवनात्मजः ।। 5.53.21।।।।


###Slōka 22 / श्लोक २२###


    चत्वरेषु चतुष्केषु राजमार्गे तथैव च ।
    घोषयन्ति कपिं सर्वे चारीक इति राक्षसाः ।। 5.53.22।।।।


###Slōka 23 / श्लोक २३###


    स्त्रीबालवृद्धा निर्जग्मुस्तत्र तत्र कुतूहलात् ।
    तं प्रदीपितलाङ्गूलं हनुमन्तं दिदृक्षवः ।। 5.53.23।।।।


###Slōka 24 / श्लोक २४###


    दीप्यमाने ततस्तस्य लांगूलाग्रे हनूमतः ।
    राक्षस्यस्ता विरूपाक्ष्यः शंसुर्देव्यास्तदप्रियम् ।। 5.53.24।।।।


###Slōka 25 / श्लोक २५###


    यस्त्वया कृतसंवादः सीते ताम्रमुखः कपिः ।
    लाङ्गूलेन प्रदीप्तेन स एष परिणीयते ।। 5.53.25।।।।


###Slōka 26 / श्लोक २६###


    श्रत्वा तद्वचनं क्रूरमात्मापहरणोपमम् ।
    वैदेही शोकसन्तप्ता हुताशनमुपागमत् ।। 5.53.26।।।।


###Slōka 27 / श्लोक २७###


    मङ्गलाभिमुखी तस्य सा तदा ऽ ऽसीन्महाकपेः ।
    उपतस्थे विशालाक्षी प्रयता हव्यवाहनम् ।। 5.53.27।।।।


###Slōka 28 / श्लोक २८###


    यद्यस्ति पतिशुश्रूषा यद्यस्ति चरितं तपः ।
    यदि चास्त्येकपत्नीत्वं शीतो भव हनूमतः ।। 5.53.28।।।।


###Slōka 29 / श्लोक २९###


    यदि किंचिदनुक्रोशस्तस्य मय्यस्ति धीमतः ।
    यदि वा भाग्यशेषो मे शीतो भव हनूमतः ।। 5.53.29।।।।


###Slōka 30 / श्लोक ३०###


    यदि मां वृत्तसम्पन्नां तत्समागमलालसाम् ।
    स विजानाति धर्मात्मा शीतो भव हनूमतः ।। 5.53.30।।।।


###Slōka 31 / श्लोक ३१###


    यदि मां तारयेदार्यः सुग्रीवः सत्यसङ्गरः ।
    अस्माद्दुःखाम्बुसंरोधाच्छीतो भव हनूमतः ।। 5.53.31।।।।


###Slōka 32 / श्लोक ३२###


    ततस्तीक्ष्णार्चिरव्यग्रः प्रदक्षिणशिखो ऽनलः ।
    जज्वाल मृगशावाक्ष्याः शंसन्निव शिवं कपेः ।। 5.53.32।।।।


###Slōka 33 / श्लोक ३३###


    हनुमज्जनकश्चापि पुच्छानलयुतो ऽनिलः ।
    ववौ स्वास्थ्यकरो देव्याः प्रालेयानिलशीतलः ।। 5.53.33।।।।


###Slōka 34 / श्लोक ३४###


    दह्यमाने च लाङ्गूले चिन्तयामास वानरः ।
    । 5.53.34।।।।


###Slōka 35 / श्लोक ३५###


    प्रदीप्तो ऽग्निरयं कस्मान्न मां दहति सर्वतः ।
    दृश्यते च महाज्वालः करोति न च मे रुजम् ।शिशिरस्येव सम्पातो लाङ्गूलाग्रे प्रतिष्ठितः ।। 5.53.35।।।।


###Slōka 36 / श्लोक ३६###


    अथवा तदिदं व्यक्तं यद् दृष्टं प्लवता मया ।
    रामप्रभावादाश्चर्यं पर्वतः सरितां पतौ ।। 5.53.36।।।।


###Slōka 37 / श्लोक ३७###


    यदि तावत् समुद्रस्य मैनाकस्य च धीमतः ।
    रामार्थं सम्भ्रमस्तादृक् किमग्निर्न करिष्यति ।। 5.53.37।।।।


###Slōka 38 / श्लोक ३८###


    सीतायाश्चानृशंस्येन तेजसा राघवस्य च ।
    पितुश्च मम सख्येन न मां दहति पावकः ।। 5.53.38।।।।


###Slōka 39 / श्लोक ३९###


    भूयः स चिन्तयामास मुहूर्तं कपिकुञ्जरः ।
    । 5.53.39।।।।


###Slōka 40 / श्लोक ४०###


    उत्पपाताथ वेगेन ननाद च महाकपिः ।
    पुरद्वारं ततः श्रीमान् शैलशृङ्गमिवोन्नतम् ।।।।


###Slōka 41 / श्लोक ४१###


    विभक्तरक्षस्सम्बाधमाससादानिलात्मजः ।
    । 5.53.40।।।।


###Slōka 42 / श्लोक ४२###


    स भूत्वा शैलसङ्काशः क्षणेन पुनरात्मवान् ।
    ह्रस्वतां परमां प्राप्तो बन्धनान्यवशातयत् ।। 5.53.41।।।।


###Slōka 43 / श्लोक ४३###


    विमुक्तश्चाभवच्छ्रीमान् पुनः पर्वतसन्निभः ।
    वीक्षमाणश्च ददृशे परिघं तोरणाश्रितम् ।। 5.53.42।।।।


###Slōka 44 / श्लोक ४४###


    स तं गृह्य महाबाहुः कालायसपरिष्कृतम् ।
    रक्षिणस्तान् पुनः सर्वान् सूदयामास मारुतिः ।। 5.53.43।।।।


###Slōka 45 / श्लोक ४५###


    स तान्निहत्वा रणचण्डविक्रमः समीक्षमाणः पुनरेव लङ्काम् ।
    प्रदीप्तलाङ्गूलकृतार्चिमाली प्रकाशतादित्य इवार्चिमाली ।। 5.53.44।।


