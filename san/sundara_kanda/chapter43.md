सुन्दरकाण्डम्
===============================


## Chapter 43  / सर्गः ४३##


###Slōka 1 / श्लोक १###


    वनं भग्नं मया चैत्यप्रसादो न विनाशितः ।
    तस्मात् प्रासादमप्येव भीमं विध्वंसयाम्यहम् ।इति ऽञ्चिन्त्य मनसा हनुमान् दर्शयन् बलम् ।। ५.४३.२।।।।


###Slōka 2 / श्लोक २###


    चैत्यप्रासादमाप्लुत्य मेरुशृङ्गमिवोन्नतम् ।
    आरुरोह हरिश्रेष्ठो हनुमान् मारुतात्मजः ।। ५.४३.३।।।।


###Slōka 3 / श्लोक ३###


    आरुह्य गिरिसङ्काशं प्रासादं हरियूथपः ।
    बभौ स सुमहातेजाः प्रतिसूर्य इवोदितः ।। ५.४३.४।।।।


###Slōka 4 / श्लोक ४###


    संप्रधृष्य च दुर्धर्षं चैत्यप्रासादमुत्तमम् ।
    हनुमान् प्रज्वलन् लक्ष्म्या पारियात्रोपमो ऽभवत् ।। ५.४३.५।।।।


###Slōka 5 / श्लोक ५###


    स भूत्वा सुमहाकायः प्रभावान्मारुतात्मजः ।
    धृष्टमास्फोटयामास लङ्कां शब्देन पूरयन् ।। ५.४३.६।।।।


###Slōka 6 / श्लोक ६###


    तस्यास्फोटितशब्देन महता श्रोत्रघातिना ।
    पेतुर्विहङ्गमास्तत्र चैत्यपालाश्च मोहिताः ।। ५.४३.७।।।।


###Slōka 7 / श्लोक ७###


    अस्त्रविज्जयतां रामो लक्ष्मणश्च महाबलः ।
    राजा जयति सुग्रीवो राघवेणाभिपालितः ।। ५.४३.८।।।।


###Slōka 8 / श्लोक ८###


    दासो ऽहं कोसलेन्द्रस्य रामस्याक्लिष्टकर्मणः ।
    हनुमान् शत्रुसैन्यानां निहन्ता मारुतात्मजः ।। ५.४३.९।।।।


###Slōka 9 / श्लोक ९###


    न रावणसहस्रं मे युद्धे प्रतिबलं भवेत् ।
    शिलाभिस्तु प्रहरतः पादपैश्च सहस्रशः ।। ५.४३.१०।।।।


###Slōka 10 / श्लोक १०###


    अर्दयित्वा पुरीं लङ्कामभिवाद्य च मैथिलीम् ।
    समृद्धार्थो गमिष्यामि मिषतां सर्वरक्षसाम् ।। ५.४३.११।।।।


###Slōka 11 / श्लोक ११###


    एमुक्त्वा विमानस्थश्चैत्यस्थान् हरियूथपः ।
    ननाद भीमनिर्ह्रादो रक्षसां जनयन् भयम् ।।। ५.४३.१२।।।।


###Slōka 12 / श्लोक १२###


    तेन शब्देन महता चैत्यपालाः शतं ययुः ।
    गृहीत्वा विविधानस्त्रान् प्रासान् खड्गान् परश्वधान् ।विसृजन्तो महाकाया मारुतिं प्रर्यवारयन् ।। ५.४३.१३।।।।


###Slōka 13 / श्लोक १३###


    ते गदाभिर्विचित्राभिः परिघैः काञ्चनाङ्गदैः ।
    आजघ्नुर्वानरश्रेष्ठं बाणैश्चादित्यसन्निभैः ।। ५.४३.१४।।।।


###Slōka 14 / श्लोक १४###


    आवर्त इव गङ्गायास्तोयस्य विपुलो महान् ।
    परिक्षिप्य हरिश्रेष्ठं स बभौ रक्षसां गणः ।। ५.४३.१५।।।।


###Slōka 15 / श्लोक १५###


    ततो वातात्मजः क्रुद्धो भीमरूपं समास्थितः ।
    । ५.४३.१६।।।।


###Slōka 16 / श्लोक १६###


    प्रासादस्य महान्तस्य स्तम्भं हेमपरिष्कृतम् ।
    उत्पाटयित्वा वेगेन हनुमान् पवनात्मजः ।ततस्तं भ्रामयामास शताधारं महाबलः ।। ५.४३.१७।।।।


###Slōka 17 / श्लोक १७###


    तत्र चाग्निः समभवत् प्रासादश्चाप्यदह्यत ।
    । ५.४३.१८।।टयित्वा वेगेन हनुमान् पवनात्मजः ।।।


###Slōka 18 / श्लोक १८###


    दह्यमानं ततो दृष्ट्वा प्रासादं हरियूथपः ।
    स राक्षसशतं हत्वा वज्रेणेन्द्र इवासुरान् ।अन्तरिक्षे स्थितः श्रीमानिदं वचनमब्रवीत् ।। ५.४३.१९।।।।


###Slōka 19 / श्लोक १९###


    मादृशानां सहस्राणि विसृष्टानि महात्मनाम् ।
    बलिनां वानरेन्द्राणां सुग्रीववशवर्तिनाम् ।। ५.४३.२०।।।।


###Slōka 20 / श्लोक २०###


    अटन्ति वसुधां कृत्स्नां वयमन्ये च वानराः ।
    । ५.४३.२१।।।।


###Slōka 21 / श्लोक २१###


    दशनागबलाः केचित् केचिद्दशगुणोत्तराः ।
    केचिन्नागसहस्रस्य बभूवुस्तुल्यविक्रमाः ।। ५.४३.२२।।।।


###Slōka 22 / श्लोक २२###


    सन्ति चौघबलाः केचित् केचिद्वायुबलोपमाः ।
    अप्रमेयबलाश्चान्ये तत्रासन् हरियूथपाः ।। ५.४३.२३।।।।


###Slōka 23 / श्लोक २३###


    ईदृग्विधैस्तु हरिभिर्वृतो दन्तनखायुधैः ।
    शतैः शतसहस्रैश्च कोटीभिरयुतैरपि ।आगमिष्यति सुग्रीवः सर्वेषां वो निषूदनः ।। ५.४३.२४।।।।


###Slōka 24 / श्लोक २४###


    नेयमस्ति पुरी लङ्का न यूयं न च रावणः ।
    यस्मादिक्ष्वाकुनाथेन बद्धं वैरं महात्मना ।। ५.४३.२५।।


