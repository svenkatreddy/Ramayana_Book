सुन्दरकाण्डम्
===============================


## Chapter 10  / सर्गः १०##


###Slōka 1 / श्लोक १###


    तत्र दिव्य उपमम् मुख्यम् स्फाटिकम् रत्न भूषितम् ।
    अवेक्षमाणो हनुमान् ददर्श शयन आसनम् ॥५-१०-१॥


###Slōka 2 / श्लोक २###


    दान्तकाञ्चनिचित्राङ्गेर्वैश्च वरासनैः ।
    महार्हस्तरणोपेतैरुपपन्नम् महाधनैः ॥५-१०-२॥


###Slōka 3 / श्लोक ३###


    तस्य च एकतमे देशे सो अग्र्य माल्य विभूषितम् ।
    ददर्श पाण्डुरम् चत्रम् तारा अधिपति सम्निभम् ॥५-१०-३॥


###Slōka 4 / श्लोक ४###


    जातरूपपरिक्षिप्तम् चित्रभानुसमप्रभम् ।
    अशोकमालाविततम् ददर्श परमासनम् ॥५-१०-४॥


###Slōka 5 / श्लोक ५###


    वाल व्यजन हस्ताभिर् वीज्यमानम् समन्ततः ।
    गन्धैः च विविधैर् जुष्टम् वर धूपेन धूपितम् ॥५-१०-५॥


###Slōka 6 / श्लोक ६###


    परम आस्तरण आस्तीर्णम् आविक अजिन सम्व्र्तम् ।
    दामभिर् वर माल्यानाम् समन्ताद् उपशोभितम् ॥५-१०-६॥


###Slōka 7 / श्लोक ७###


    तस्मिन् जीमूत सम्काशम् प्रदीप्त उत्तम कुण्डलम् ।
    लोहित अक्षम् महा बाहुम् महा रजत वाससम् ॥५-१०-७॥


###Slōka 8 / श्लोक ८###


    लोहितेन अनुलिप्त अन्गम् चन्दनेन सुगन्धिना ।
    सम्ध्या रक्तम् इव आकाशे तोयदम् सतडिद् गुणम् ॥५-१०-८॥


###Slōka 9 / श्लोक ९###


    वृतम् आभरणैर् दिव्यैः सुरूपम् काम रूपिणम् ।
    सव्र्क्ष वन गुल्म आढ्यम् प्रसुप्तम् इव मन्दरम् ॥५-१०-९॥


###Slōka 10 / श्लोक १०###


    क्रीडित्वा उपरतम् रात्रौ वर आभरण भूषितम् ।
    प्रियम् राक्षस कन्यानाम् राक्षसानाम् सुख आवहम् ॥५-१०-१०॥


###Slōka 11 / श्लोक ११###


    पीत्वा अपि उपरतम् च अपि ददर्श स महा कपिः ।
    भास्करे शयने वीरम् प्रसुप्तम् राक्षस अधिपम् ॥५-१०-११॥


###Slōka 12 / श्लोक १२###


    निह्श्वसन्तम् यथा नागम् रावणम् वानर उत्तमः ।
    आसाद्य परम उद्विग्नः सो अपासर्पत् सुभीतवत् ॥५-१०-१२॥


###Slōka 13 / श्लोक १३###


    अथ आरोहणम् आसाद्य वेदिका अन्तरम् आश्रितः ।
    सुप्तम् राक्षस शार्दूलम् प्रेक्षते स्म महा कपिः ॥५-१०-१३॥


###Slōka 14 / श्लोक १४###


    शुशुभे राक्षस इन्द्रस्य स्वपतः शयन उत्तमम् ।
    गन्ध हस्तिनि सम्विष्टे यथा प्रस्रवणम् महत् ॥५-१०-१४॥


###Slōka 15 / श्लोक १५###


    कान्चन अन्गद नद्धौ च ददर्श स महात्मनः ।
    विक्षिप्तौ राक्षस इन्द्रस्य भुजाव् इन्द्र ध्वज उपमौ ॥५-१०-१५॥


###Slōka 16 / श्लोक १६###


    ऐरावत विषाण अग्रैर् आपीडित क्र्त व्रणौ ।
    वज्र उल्लिखित पीन अम्सौ विष्णु चक्र परिक्षितौ ॥५-१०-१६॥


###Slōka 17 / श्लोक १७###


    पीनौ समसुजात अम्सौ सम्गतौ बल सम्युतौ ।
    सुलक्षण नख अन्गुष्ठौ स्वन्गुली तल लक्षितौ ॥५-१०-१७॥


###Slōka 18 / श्लोक १८###


    सम्हतौ परिघ आकारौ व्र्त्तौ करि कर उपमौ ।
    विक्षिप्तौ शयने शुभ्रे पन्च शीर्षाव् इव उरगौ ॥५-१०-१८॥


###Slōka 19 / श्लोक १९###


    शश क्षतज कल्पेन सुशीतेन सुगन्धिना ।
    चन्दनेन पर अर्ध्येन स्वनुलिप्तौ स्वलम्क्र्तौ ॥५-१०-१९॥


###Slōka 20 / श्लोक २०###


    उत्तम स्त्री विम्र्दितौ गन्ध उत्तम निषेवितौ ।
    यक्ष पन्नग गन्धर्व देव दानव राविणौ ॥५-१०-२०॥


###Slōka 21 / श्लोक २१###


    ददर्श स कपिः तस्य बाहू शयन सम्स्थितौ ।
    मन्दरस्य अन्तरे सुप्तौ महा अर्ही रुषिताव् इव ॥५-१०-२१॥


###Slōka 22 / श्लोक २२###


    ताभ्याम् स परिपूर्णाभ्याम् भुजाभ्याम् राक्षस अधिपः ।
    शुशुभे अचल सम्काशः श्र्न्गाभ्याम् इव मन्दरः ॥५-१०-२२॥


###Slōka 23 / श्लोक २३###


    चूत पुम्नाग सुरभिर् बकुल उत्तम सम्युतः ।
    मृष्ट अन्न रस सम्युक्तः पान गन्ध पुरः सरः ॥५-१०-२३॥


###Slōka 24 / श्लोक २४###


    तस्य राक्षस सिम्हस्य निश्चक्राम मुखान् महान् ।
    शयानस्य विनिह्श्वासः पूरयन्न् इव तद् ग्र्हम् ॥५-१०-२४॥


###Slōka 25 / श्लोक २५###


    मुक्ता मणि विचित्रेण कान्चनेन विराजता ।
    मुकुटेन अपव्र्त्तेन कुण्डल उज्ज्वलित आननम् ॥५-१०-२५॥


###Slōka 26 / श्लोक २६###


    रक्त चन्दन दिग्धेन तथा हारेण शोभिता ।
    पीन आयत विशालेन वक्षसा अभिविराजितम् ॥५-१०-२६॥


###Slōka 27 / श्लोक २७###


    पाण्डुरेण अपविद्धेन क्षौमेण क्षतज ईक्षणम् ।
    महा अर्हेण सुसम्वीतम् पीतेन उत्तम वाससा ॥५-१०-२७॥


###Slōka 28 / श्लोक २८###


    माष राशि प्रतीकाशम् निह्श्वसन्तम् भुजन्गवत् ।
    गान्गे महति तोय अन्ते प्रसुतमिव कुन्जरम् ॥५-१०-२८॥


###Slōka 29 / श्लोक २९###


    चतुर्भिः कान्चनैर् दीपैर् दीप्यमानैः चतुर् दिशम् ।
    प्रकाशी क्र्त सर्व अन्गम् मेघम् विद्युद् गणैर् इव ॥५-१०-२९॥


###Slōka 30 / श्लोक ३०###


    पाद मूल गताः च अपि ददर्श सुमहात्मनः ।
    पत्नीः स प्रिय भार्यस्य तस्य रक्षः पतेर् ग्र्हे ॥५-१०-३०॥


###Slōka 31 / श्लोक ३१###


    शशि प्रकाश वदना वर कुण्डल भूषिताः ।
    अम्बाल माल्य आभरणा ददर्श हरि यूथपः ॥५-१०-३१॥


###Slōka 32 / श्लोक ३२###


    नृत्त वादित्र कुशला राक्षस इन्द्र भुज अन्कगाः ।
    वर आभरण धारिण्यो निषन्ना दद्र्शे कपिः ॥५-१०-३२॥


###Slōka 33 / श्लोक ३३###


    वज्र वैदूर्य गर्भाणि श्रवण अन्तेषु योषिताम् ।
    ददर्श तापनीयानि कुण्डलानि अन्गदानि च ॥५-१०-३३॥


###Slōka 34 / श्लोक ३४###


    तासाम् चन्द्र उपमैर् वक्त्रैः शुभैर् ललित कुण्डलैः ।
    विरराज विमानम् तन् नभः तारा गणैर् इव ॥५-१०-३४॥


###Slōka 35 / श्लोक ३५###


    मद व्यायाम खिन्नाः ताः राक्षस इन्द्रस्य योषितः ।
    तेषु तेष्व् अवकाशेषु प्रसुप्ताः तनु मध्यमाः ॥५-१०-३५॥


###Slōka 36 / श्लोक ३६###


    अङ्गहारैस्तथैवान्या कोवलैर्नृत्तशालिनी ।
    विन्यस्तशुभसर्वाङ्गी प्रसुप्ता वरवर्णिनी ॥५-१०-३६॥


###Slōka 37 / श्लोक ३७###


    काचिद् वीणाम् परिष्वज्य प्रसुप्ता सम्प्रकाशते ।
    महा नदी प्रकीर्णा इव नलिनी पोतम् आश्रिता ॥५-१०-३७॥


###Slōka 38 / श्लोक ३८###


    अन्या कक्ष गतेन एव मड्डुकेन असित ईक्षणा ।
    प्रसुप्ता भामिनी भाति बाल पुत्रा इव वत्सला ॥५-१०-३८॥


###Slōka 39 / श्लोक ३९###


    पटहम् चारु सर्व अन्गी पीड्य शेते शुभ स्तनी ।
    चिरस्य रमणम् लब्ध्वा परिष्वज्य इव कामिनी ॥५-१०-३९॥


###Slōka 40 / श्लोक ४०###


    काचिद् अम्शम् परिष्वज्य सुप्ता कमल लोचना ।
    रहः प्रियतमम् गृह्य सकामेव च कामिनी ॥५-१०-४०॥


###Slōka 41 / श्लोक ४१###


    विपञ्चैइम् परिगृह्यान्या नियता नृत्तशालिनी ।
    निद्रा वशम् अनुप्राप्ता सह कान्ता इव भामिनी ॥५-१०-४१॥


###Slōka 42 / श्लोक ४२###


    अन्या कनक सम्काशैर् म्र्दु पीनैर् मनो रमैः ।
    मृदन्गम् परिपीड्य अन्गैः प्रसुप्ता मत्त लोचना ॥५-१०-४२॥


###Slōka 43 / श्लोक ४३###


    भुज पार्श्व अन्तरस्थेन कक्षगेन क्र्श उदरी ।
    पणवेन सह अनिन्द्या सुप्ता मद क्र्त श्रमा ॥५-१०-४३॥


###Slōka 44 / श्लोक ४४###


    डिण्डिमम् परिग्र्ह्य अन्या तथैव आसक्त डिण्डिमा ।
    प्रसुप्ता तरुणम् वत्सम् उपगूह्य इव भामिनी ॥५-१०-४४॥


###Slōka 45 / श्लोक ४५###


    काचिद् आडम्बरम् नारी भुज सम्भोग पीडितम् ।
    कृत्वा कमल पत्र अक्षी प्रसुप्ता मद मोहिता ॥५-१०-४५॥


###Slōka 46 / श्लोक ४६###


    कलशीम् अपविद्ध्य अन्या प्रसुप्ता भाति भामिनी ।
    वसन्ते पुष्प शबला माला इव परिमार्जिता ॥५-१०-४६॥


###Slōka 47 / श्लोक ४७###


    पाणिभ्याम् च कुचौ काचित् सुवर्ण कलश उपमौ ।
    उपगूह्य अबला सुप्ता निद्रा बल पराजिता ॥५-१०-४७॥


###Slōka 48 / श्लोक ४८###


    अन्या कमल पत्र अक्षी पूर्ण इन्दु सद्र्श आनना ।
    अन्याम् आलिन्ग्य सुश्रोणी प्रसुप्ता मद विह्वला ॥५-१०-४८॥


###Slōka 49 / श्लोक ४९###


    आतोद्यानि विचित्राणि परिष्वज्य वर स्त्रियः ।
    निपीड्य च कुचैः सुप्ताः कामिन्यः कामुकान् इव ॥५-१०-४९॥


###Slōka 50 / श्लोक ५०###


    तासाम् एक अन्त विन्यस्ते शयानाम् शयने शुभे ।
    ददर्श रूप सम्पन्नाम् अपराम् स कपिः स्त्रियम् ॥५-१०-५०॥


###Slōka 51 / श्लोक ५१###


    मुक्ता मणि समायुक्तैर् भूषणैः सुविभूषिताम् ।
    विभूषयन्तीम् इव च स्व श्रिया भवन उत्तमम् ॥५-१०-५१॥


###Slōka 52 / श्लोक ५२###


    गौरीम् कनक वर्ण आभाम् इष्टाम् अन्तः पुर ईश्वरीम् ।
    कपिर् मन्द उदरीम् तत्र शयानाम् चारु रूपिणीम् ॥५-१०-५२॥


###Slōka 53 / श्लोक ५३###


    स ताम् दृष्ट्वा महा बाहुर् भूषिताम् मारुत आत्मजः ।
    तर्कयाम् आस सीता इति रूप यौवन सम्पदा ॥५-१०-५३॥


###Slōka 54 / श्लोक ५४###


    हर्षेण महता युक्तो ननन्द हरि यूथपः ।
    आश्पोटयाम् आस चुचुम्ब पुच्चम् ।ननन्द चिक्रीड जगौ जगाम।स्तम्भान् अरोहन् निपपात भूमौ ।निदर्शयन् स्वाम् प्रक्र्तिम् कपीनाम् ॥५-१०-५४॥


