सुन्दरकाण्डम्
===============================


## Chapter 13  / सर्गः १३##


###Slōka 1###


    विमानात् तु सुसम्क्रम्य प्राकारम् हरि यूथपः ।
    हनूमान् वेगवान् आसीद् यथा विद्युद् घन अन्तरे ॥५-१३-१॥


###Slōka 2###


    सम्परिक्रम्य हनुमान् रावणस्य निवेशनान् ।
    अदृष्ट्वा जानकीम् सीताम् अब्रवीद् वचनम् कपिः ॥५-१३-२॥


###Slōka 3###


    भूयिष्ठम् लोडिता लन्का रामस्य चरता प्रियम् ।
    न हि पश्यामि वैदेहीम् सीताम् सर्व अन्ग शोभनाम् ॥५-१३-३॥


###Slōka 4###


    पल्वलानि तटाकानि सराम्सि सरितः तथा ।
    नद्यो अनूपवन अन्ताः च दुर्गाः च धरणी धराः ॥५-१३-४॥


###Slōka 5###


    लोडिता वसुधा सर्वा न च पश्यामि जानकीम् ।
    इह सम्पातिना सीता रावणस्य निवेशने ॥५-१३-५॥


###Slōka 6###


    आख्याता गृध्र राजेन न च पश्यामि ताम् अहम् ।
    किम् नु सीता अथ वैदेही मैथिली जनक आत्मजा ॥५-१३-६॥


###Slōka 7###


    उपतिष्ठेत विवशा रावणम् दुष्ट चारिणम् ।
    क्षिप्रम् उत्पततो मन्ये सीताम् आदाय रक्षसः ॥५-१३-७॥


###Slōka 8###


    बिभ्यतो राम बाणानाम् अन्तरा पतिता भवेत् ।
    अथवा ह्रियमाणायाः पथि सिद्ध निषेविते ॥५-१३-८॥


###Slōka 9###


    मन्ये पतितम् आर्याया हृदयम् प्रेक्ष्य सागरम् ।
    रावणस्य ऊरु वेगेन भुजाभ्याम् पीडितेन च ॥५-१३-९॥


###Slōka 10###


    तया मन्ये विशाल अक्ष्या त्यक्तम् जीवितम् आर्यया ।
    उपरि उपरि वा नूनम् सागरम् क्रमतः तदा ॥५-१३-१०॥


###Slōka 11###


    विवेष्टमाना पतिता समुद्रे जनक आत्मजा ।
    आहो क्षुद्रेण च अनेन रक्षन्ती शीलम् आत्मनः ॥५-१३-११॥


###Slōka 12###


    अबन्धुर् भक्षिता सीता रावणेन तपस्विनी ।
    अथवा राक्षस इन्द्रस्य पत्नीभिर् असित ईक्षणा ॥५-१३-१२॥


###Slōka 13###


    अदुष्टा दुष्ट भावाभिर् भक्षिता सा भविष्यति ।
    सम्पूर्ण चन्द्र प्रतिमम् पद्म पत्र निभ ईक्षणम् ॥५-१३-१३॥


###Slōka 14###


    रामस्य ध्यायती वक्त्रम् पन्चत्वम् कृपणा गता ।
    हा राम लक्ष्मण इति एव हा अयोध्येति च मैथिली ॥५-१३-१४॥


###Slōka 15###


    विलप्य बहु वैदेही न्यस्त देहा भविष्यति ।
    अथवा निहिता मन्ये रावणस्य निवेशने ॥५-१३-१५॥


###Slōka 16###


    नूनम् लालप्यते मन्दम् पन्जरस्था इव शारिका ।
    जनकस्य कुले जाता राम पत्नी सुमध्यमा ॥५-१३-१६॥


###Slōka 17###


    कथम् उत्पल पत्र अक्षी रावणस्य वशम् व्रजेत् ।
    विनष्टा वा प्रनष्टा वा मृता वा जनक आत्मजा ॥५-१३-१७॥


###Slōka 18###


    रामस्य प्रिय भार्यस्य न निवेदयितुम् क्षमम् ।
    निवेद्यमाने दोषः स्याद् दोषः स्याद् अनिवेदने ॥५-१३-१८॥


###Slōka 19###


    कथम् नु खलु कर्तव्यम् विषमम् प्रतिभाति मे ।
    अस्मिन्न् एवम् गते कर्ये प्राप्त कालम् क्षमम् च किम् ॥५-१३-१९॥


###Slōka 20###


    भवेद् इति मतिम् भूयो हनुमान् प्रविचारयन् ।
    यदि सीताम् अदृष्ट्वा अहम् वानर इन्द्र पुरीम् इतः ॥५-१३-२०॥


###Slōka 21###


    गमिष्यामि ततः को मे पुरुष अर्थो भविष्यति ।
    मम इदम् लन्घनम् व्यर्थम् सागरस्य भविष्यति ॥५-१३-२१॥


###Slōka 22###


    प्रवेशः चिव लन्काया राक्षसानाम् च दर्शनम् ।
    किम् वा वक्ष्यति सुग्रीवो हरयो व समागताः ॥५-१३-२२॥


###Slōka 23###


    किष्किन्धाम् समनुप्राप्तौ तौ वा दशरथ आत्मजौ ।
    गत्वा तु यदि काकुत्स्थम् वक्ष्यामि परम् अप्रियम् ॥५-१३-२३॥


###Slōka 24###


    न दृष्टा इति मया सीता ततः त्यक्ष्यन्ति जीवितम् ।
    परुषम् दारुणम् क्रूरम् तीक्ष्णम् इन्द्रिय तापनम् ॥५-१३-२४॥


###Slōka 25###


    सीता निमित्तम् दुर्वाक्यम् श्रुत्वा स न भविष्यति ।
    तम् तु कृच्च्र गतम् दृष्ट्वा पन्चत्व गत मानसम् ॥५-१३-२५॥


###Slōka 26###


    भृश अनुरक्तो मेधावी न भविष्यति लक्ष्मणः ।
    विनष्टौ भ्रातरौ श्रुत्वा भरतो अपि मरिष्यति ॥५-१३-२६॥


###Slōka 27###


    भरतम् च मृतम् दृष्ट्वा शत्रुघ्नो न भविष्यति ।
    पुत्रान् मृतान् समीक्ष्य अथ न भविष्यन्ति मातरः ॥५-१३-२७॥


###Slōka 28###


    कौसल्या च सुमित्रा च कैकेयी च न सम्शयः ।
    कृतज्ञः सत्य सम्धः च सुग्रीवः प्लवग अधिपः ॥५-१३-२८॥


###Slōka 29###


    रामम् तथा गतम् दृष्ट्वा ततः त्यक्ष्यन्ति जीवितम् ।
    दुर्मना व्यथिता दीना निरानन्दा तपस्विनी ॥५-१३-२९॥


###Slōka 30###


    पीडिता भर्तृ शोकेन रुमा त्यक्ष्यति जीवितम् ।
    वालिजेन तु दुह्खेन पीडिता शोक कर्शिता ॥५-१३-३०॥


###Slōka 31###


    पन्चत्व गमने राज्ञः तारा अपि न भविष्यति ।
    माता पित्रोर् विनाशेन सुग्रीव व्यसनेन च ॥५-१३-३१॥


###Slōka 32###


    कुमारो अपि अन्गदः कस्माद् धारयिष्यति जीवितम् ।
    भर्तृजेन तु शोकेन अभिभूता वन ओकसः ॥५-१३-३२॥


###Slōka 33###


    शिराम्सि अभिहनिष्यन्ति तलैर् मुष्टिभिर् एव च ।
    सान्त्वेन अनुप्रदानेन मानेन च यशस्विना ॥५-१३-३३॥


###Slōka 34###


    लालिताः कपि राजेन प्राणामः त्यक्ष्यन्ति वानराः ।
    न वनेषु न शैलेषु न निरोधेषु वा पुनः ॥५-१३-३४॥


###Slōka 35###


    क्रीडाम् अनुभविष्यन्ति समेत्य कपि कुन्जराः ।
    सपुत्र दाराः सामात्या भर्तृ व्यसन पीडिताः ॥५-१३-३५॥


###Slōka 36###


    शैल अग्रेभ्यः पतिष्यन्ति समेत्य विषमेषु च ।
    विषम् उद्बन्धनम् वा अपि प्रवेशम् ज्वलनस्य वा ॥५-१३-३६॥


###Slōka 37###


    उपवासम् अथो शस्त्रम् प्रचरिष्यन्ति वानराः ।
    घोरम् आरोदनम् मन्ये गते मयि भविष्यति ॥५-१३-३७॥


###Slōka 38###


    इक्ष्वाकु कुल नाशः च नाशः चैव वन ओकसाम् ।
    सो अहम् न एव गमिष्यामि किष्किन्धाम् नगरीम् इतः ॥५-१३-३८॥


###Slōka 39###


    न हि शक्ष्यामि अहम् द्रष्टुम् सुग्रीवम् मैथिलीम् विना ।
    मयि अगच्चति च इहस्थे धर्म आत्मानौ महा रथौ ॥५-१३-३९॥


###Slōka 40###


    आशया तौ धरिष्येते वनराः च मनस्विनः ।
    हस्त आदानो मुख आदानो नियतो वृक्ष मूलिकः ॥५-१३-४०॥


###Slōka 41###


    वानप्रस्थो भविष्यामि अदृष्ट्वा जनक आत्मजाम् ।
    सागर अनूपजे देशे बहु मूल फल उदके ॥५-१३-४१॥


###Slōka 42###


    चिताम् कृत्वा प्रवेक्ष्यामि समिद्धम् अरणी सुतम् ।
    उपविष्टस्य वा सम्यग् लिन्गिनम् साधयिष्यतः ॥५-१३-४२॥


###Slōka 43###


    शरीरम् भक्षयिष्यन्ति वायसाः श्वापदानि च ।
    इदम् अपि ऋषिभिर् दृष्टम् निर्याणम् इति मे मतिः ॥५-१३-४३॥


###Slōka 44###


    सम्यग् आपः प्रवेक्ष्यामि न चेत् पश्यामि जानकीम् ।
    सुजात मूला सुभगा कीर्ति माला यशस्विनी ॥५-१३-४४॥


###Slōka 45###


    प्रभग्ना चिर रात्री इयम् मम सीताम् अपश्यतः ।
    तापसो वा भविष्यामि नियतो वृक्ष मूलिकः ॥५-१३-४५॥


###Slōka 46###


    न इतः प्रतिगमिष्यामि ताम् अदृष्ट्वा असित ईक्षणाम् ।
    यदि इतः प्रतिगच्चामि सीताम् अनधिगम्य ताम् ॥५-१३-४६॥


###Slōka 47###


    अन्गदः सहितैः सर्वैर् वानरैर् न भविष्यति ।
    विनाशे बहवो दोषा जीवन् प्राप्नोति भद्रकम् ॥५-१३-४७॥


###Slōka 48###


    तस्मात् प्राणान् धरिष्यामि ध्रुवो जीवति सम्गमः ।
    एवम् बहु विधम् दुह्खम् मनसा धारयन् मुहुः ॥५-१३-४८॥


###Slōka 49###


    न अध्यगच्चत् तदा पारम् शोकस्य कपि कुन्जरः ।
    रावणम् वा वधिष्यामि दशग्रीवम् महा बलम् ॥५-१३-४९॥


###Slōka 50###


    कामम् अस्तु हृता सीता प्रत्याचीर्णम् भविष्यति ।
    अथवा एनम् समुत्क्षिप्य उपरि उपरि सागरम् ॥५-१३-५०॥


###Slōka 51###


    रामाय उपहरिष्यामि पशुम् पशु पतेर् इव ।
    इति चिन्ता समापन्नः सीताम् अनधिगम्य ताम् ॥५-१३-५१॥


###Slōka 52###


    ध्यान शोका परीत आत्मा चिन्तयाम् आस वानरः ।
    यावत् सीताम् न पश्यामि राम पत्नीम् यशस्विनीम् ॥५-१३-५२॥


###Slōka 53###


    तावद् एताम् पुरीम् लन्काम् विचिनोमि पुनः पुनः ।
    सम्पाति वचनाच् च अपि रामम् यदि आनयामि अहम् ॥५-१३-५३॥


###Slōka 54###


    अपश्यन् राघवो भार्याम् निर्दहेत् सर्व वानरान् ।
    इह एव नियत आहारो वत्स्यामि नियत इन्द्रियः ॥५-१३-५४॥


###Slōka 55###


    न मत् कृते विनश्येयुः सर्वे ते नर वानराः ।
    अशोक वनिका च अपि महती इयम् महा द्रुमा ॥५-१३-५५॥


###Slōka 56###


    इमाम् अभिगमिष्यामि न हि इयम् विचिता मया ।
    वसून् रुद्रामः तथा आदित्यान् अश्विनौ मरुतो अपि च ॥५-१३-५६॥


###Slōka 57###


    नमः कृत्वा गमिष्यामि रक्षसाम् शोक वर्धनः ।
    जित्वा तु राक्षसान् देवीम् इक्ष्वाकु कुल नन्दिनीम् ॥५-१३-५७॥


###Slōka 58###


    सम्प्रदास्यामि रामाया यथा सिद्धिम् तपस्विने ।
    स मुहूर्तम् इव ध्यात्वा चिन्ता विग्रथित इन्द्रियः ॥५-१३-५८॥


###Slōka 59###


    उदतिष्ठन् महा बाहुर् हनूमान् मारुत आत्मजः ।
    नमो अस्तु रामाय सलक्ष्मणाय ।देव्यै च तस्यै जनक आत्मजायै ।नमो अस्तु रुद्र इन्द्र यम अनिलेभ्यो ।नमो अस्तु चन्द्र अर्क मरुद् गणेभ्यः ॥५-१३-५९॥


###Slōka 60###


    स तेभ्यः तु नमः कृत्वा सुग्रीवाय च मारुतिः ।
    दिशः सर्वाः समालोक्य अशोक वनिकाम् प्रति ॥५-१३-६०॥


###Slōka 61###


    स गत्वा मनसा पूर्वम् अशोक वनिकाम् शुभाम् ।
    उत्तरम् चिन्तयाम् आस वानरो मारुत आत्मजः ॥५-१३-६१॥


###Slōka 62###


    ध्रुवम् तु रक्षो बहुला भविष्यति वन आकुला ।
    अशोक वनिका चिन्त्या सर्व सम्स्कार सम्स्कृता ॥५-१३-६२॥


###Slōka 63###


    रक्षिणः च अत्र विहिता नूनम् रक्षन्ति पादपान् ।
    भगवान् अपि सर्व आत्मा न अतिक्षोभम् प्रवायति ॥५-१३-६३॥


###Slōka 64###


    सम्क्षिप्तो अयम् मया आत्मा च राम अर्थे रावणस्य च ।
    सिद्धिम् मे सम्विधास्यन्ति देवाः सर्षि गणाः त्व् इह ॥५-१३-६४॥


###Slōka 65###


    ब्रह्मा स्वयम्भूर् भगवान् देवाः चैव दिशन्तु मे ।
    सिद्धिम् अग्निः च वायुः च पुरु हूतः च वज्रधृत् ॥५-१३-६५॥


###Slōka 66###


    वरुणः पाश हस्तः च सोम आदित्यै तथैव च ।
    अश्विनौ च महात्मानौ मरुतः सर्व एव च ॥५-१३-६६॥


###Slōka 67###


    सिद्धिम् सर्वाणि भूतानि भूतानाम् चैव यः प्रभुः ।
    दास्यन्ति मम ये च अन्ये अदृष्टाः पथि गोचराः ॥५-१३-६७॥


###Slōka 68###


    तद् उन्नसम् पाण्डुर दन्तम् अव्रणम् ।
    शुचि स्मितम् पद्म पलाश लोचनम् ।द्रक्ष्ये तद् आर्या वदनम् कदा न्व् अहम् ।प्रसन्न तारा अधिप तुल्य दर्शनम् ॥५-१३-६८॥


###Slōka 69###


    क्षुद्रेण पापेन नृशम्स कर्मणा ।
    सुदारुण अलाम्कृत वेष धारिणा।बल अभिभूता अबला तपस्विनी ।कथम् नु मे दृष्ट पथे अद्य सा भवेत् ॥५-१३-६९॥


