सुन्दरकाण्डम्
===============================


## Chapter 67  / सर्गः ६७##


###Slōka 1 / श्लोक १###


    एवमुक्तस्तु हनुमान् राघवेण महात्मना ।
    सीताया भाषितं सर्वं न्यवेदयत राघवे ।। ५.६७.१ ।।।।


###Slōka 2 / श्लोक २###


    इदमुक्तवती देवी जानकी पुरुषर्षभ ।
    पूर्ववृत्तमभिज्ञानं चित्रकूटे यथातथम् ।। ५.६७.२ ।।।।


###Slōka 3 / श्लोक ३###


    सुखसुप्ता त्वया सार्धं जानकी पूर्वमुत्थिता ।
    वायसः सहसोत्पत्य विरराद स्तनान्तरे ।। ५.६७.३ ।।।।


###Slōka 4 / श्लोक ४###


    पर्यायेण च सुप्तस्त्वं देव्यङ्के भरताग्रज ।
    पुनश्च किल पक्षी स देव्या जनयति व्यथाम् ।। ५.६७.४ ।।।।


###Slōka 5 / श्लोक ५###


    पुनः पुनरुपागम्य विरराद भृशं किल ।
    ततस्त्वं बोधितस्तस्याः शोणितेन समुक्षितः ।। ५.६७.५ ।।।।


###Slōka 6 / श्लोक ६###


    वायसेन च तेनैव सततं बाध्यमानया ।
    बोधितः किल देव्या त्वं सुखसुप्तः परन्तप ।। ५.६७.६ ।।।।


###Slōka 7 / श्लोक ७###


    तां तु दृष्ट्वा महाबाहो दारितां च स्तनान्तरे ।
    आशीविष इव क्रुद्धो निःश्वसन्नभ्यभाषथाः ।। ५.६७.७ ।।।।


###Slōka 8 / श्लोक ८###


    नखाग्रैः केन ते भीरु दारितं तु स्तनान्तरम् ।
    कः क्रीडति सरोषेण पञ्चवक्त्रेण भोगिना ।। ५.६७.८ ।।।।


###Slōka 9 / श्लोक ९###


    निरीक्षमाणः सहसा वायसं समवैक्षथाः ।
    नखैः सरुधिरैस्तीक्ष्णैस्तामेवाभिमुखं स्थितम् ।। ५.६७.९ ।।।।


###Slōka 10 / श्लोक १०###


    सुतः किल स शक्रस्य वायसः पततां वरः ।
    धरान्तरचरः शीघ्रं पवनस्य गतौ समः ।। ५.६७.१० ।।।।


###Slōka 11 / श्लोक ११###


    ततस्तस्मिन् महाबाहो कोपसंवर्तितेक्षणः ।
    वायसे त्वं कृथाः क्रूरां मतिं मतिमतां वर ।। ५.६७.११ ।।।।


###Slōka 12 / श्लोक १२###


    स दर्भं संस्तराद् गृह्य ब्रह्मास्त्रेण ह्ययोजयः ।
    स दीप्त इव कालाग्निर्जज्वालाभिमुखः खगम् ।। ५.६७.१२ ।।।।


###Slōka 13 / श्लोक १३###


    क्षिप्तवांस्त्वं प्रदीप्तं हि दर्भं तं वायसं प्रति ।
    ततस्तु वायसं दीप्तः स दर्भो ऽनुजगाम ह ।। ५.६७.१३ ।।।।


###Slōka 14 / श्लोक १४###


    स पित्रा च परित्यक्तः सुरैश्च समहर्षिभिः ।
    त्रिल्लोकान् संपरिक्रम्य त्रातारं नाधिगच्छति ।। ५.६७.१४ ।।।।


###Slōka 15 / श्लोक १५###


    पुनरेवागतस्त्रस्तस्त्वकाशमरिन्दम ।
    स तं निपतितं भूमौ शरण्यः शरणागतम् ।। ५.६७.१५ ।।।।


###Slōka 16 / श्लोक १६###


    वधार्हमपि काकुत्स्थ कृपया पर्यपालयः ।
    । ५.६७.१६ ।।।।


###Slōka 17 / श्लोक १७###


    मोघमस्त्रं न शक्यं तु कर्तुमित्येव राघव ।
    भवांस्तस्याक्षि काकस्य हिनस्ति स्म स दक्षिणम् ।। ५.६७.१७ ।।।।


###Slōka 18 / श्लोक १८###


    राम त्वां स नमस्कृत्य राज्ञे दशरथाय च ।
    विसृष्टस्तु तदा काकः प्रतिपेदे स्वमालयम् ।। ५.६७.१८ ।।।।


###Slōka 19 / श्लोक १९###


    एवमस्त्रविदां श्रेष्ठः सत्त्ववाञ्छीलवानपि ।
    किमर्थमस्त्रं रक्षस्सु न योजयति राघवः ।। ५.६७.१९ ।।।।


###Slōka 20 / श्लोक २०###


    न नागा नापि गन्धर्वा नासुरा न मरुद्गणाः ।
    न च सर्वे रणे शक्ता रामं प्रतिसमासितुम् ।। ५.६७.२० ।।।।


###Slōka 21 / श्लोक २१###


    तस्य वीर्यवतः कश्चिद्यद्यस्ति मयि सम्भ्रमः ।
    क्षिप्रं सुनिशितैर्बाणैर्हन्यतां युधि रावणः ।। ५.६७.२१ ।।।।


###Slōka 22 / श्लोक २२###


    भ्रातुरादेशमाज्ञाय लक्ष्मणो वा परन्तपः ।
    स किमर्थं नरवरो न मां रक्षति राघवः ।। ५.६७.२२ ।।।।


###Slōka 23 / श्लोक २३###


    शक्तौ तौ पुरुषव्याघ्रौ वाय्वग्निसमतेजसौ ।
    सुराणामपि दुर्धर्षौ किमर्थं मामुपेक्षतः ।। ५.६७.२३ ।।।।


###Slōka 24 / श्लोक २४###


    ममैव दुष्कृतं किंचिन्महदस्ति न संशयः ।
    समर्थो सहितौ यन्मां नावेक्षेते परन्तपौ ।। ५.६७.२४ ।।।।


###Slōka 25 / श्लोक २५###


    वैदेह्या वचनं श्रुत्वा करुणं साश्रुभाषितम् ।
    पुनरप्यहमार्यां तामिदं वचनमब्रुवम् ।। ५.६७.२५ ।।।।


###Slōka 26 / श्लोक २६###


    त्वच्छोकविमुखो रामो देवि सत्येन ते शपे ।
    रामे दुःखाभिभूते तु लक्ष्मणः परितप्यते ।। ५.६७.२६ ।।।।


###Slōka 27 / श्लोक २७###


    कथंचिद्भवती दृष्टा न कालः परिशोचितुम् ।
    इम मुहूर्तं दुःखानामन्तं द्रक्ष्यसि भामिनि ।। ५.६७.२७ ।।।।


###Slōka 28 / श्लोक २८###


    तावुभौ नरशार्दूलौ राजपुत्रावनिन्दितौ ।
    त्वद्दर्शनकृतोत्साहौ लङ्कां भस्मीकरिष्यतः ।। ५.६७.२८ ।।।।


###Slōka 29 / श्लोक २९###


    हत्वा च समरे रौद्र रावण सहबान्धवम् ।
    राघवस्त्वां वरारोहे स्वां पुरीं नयते ध्रुवम् ।। ५.६७.२९ ।।।।


###Slōka 30 / श्लोक ३०###


    यत्तु रामो विजानीयादभिज्ञानमनिन्दिते ।
    प्रीतिसञ्जननं तस्य प्रदातुं त्वमिहार्हसि ।। ५.६७.३० ।।।।


###Slōka 31 / श्लोक ३१###


    सा ऽभिवीक्ष्य दिशः सर्वा वेण्युद्ग्रथनमुत्तमम् ।
    मुक्त्वा वस्त्राद्ददौ मह्यं मणिमेतं महाबल ।। ५.६७.३१ ।।।।


###Slōka 32 / श्लोक ३२###


    प्रतिगृह्य मणिं दिव्यं तव हेतो रघूद्वह ।
    शिरसा तां प्रणम्यार्यामहमागमने त्वरे ।। ५.६७.३२ ।।।।


###Slōka 33 / श्लोक ३३###


    गमने च कृतोत्साहमवेक्ष्य वरवर्णिनी ।
    विवर्धमानं च हि मामुवाच जनकात्मजा ।। ५.६७.३३ ।।।।


###Slōka 34 / श्लोक ३४###


    अश्रुपूर्णमुखी दीना बाष्पसन्दिग्धभाषिणी ।
    ममोत्पतनसम्भ्रान्ता शोकवेगसमाहता ।। ५.६७.३४ ।।।।


###Slōka 35 / श्लोक ३५###


    हनुमन् सिंहसङ्काशावुभौ तौ रामलक्ष्मणौ ।
    सुग्रीवं च सहामात्य सर्वान् ब्रूया ह्यनामयम् ।। ५.६७.३५ ।।।।


###Slōka 36 / श्लोक ३६###


    यथा च स महाबाहुर्मां तारयति राघवः ।
    असमाद्दुःखाम्बुसंरोधात्त्वं समाधातुमर्हसि ।। ५.६७.३६ ।।।।


###Slōka 37 / श्लोक ३७###


    इमं च तीव्रं मम शोकवेगं रक्षोभिरेभिः परिभर्त्सनं च ।
    ब्रूयास्तु रामस्य गतः समीपं शिवश्च ते ऽध्वा ऽस्तु हरिप्रवीर ।। ५.६७.३७ ।।।।


###Slōka 38 / श्लोक ३८###


    एतत्तवार्या नृपराजसिंह सीता वचः प्राह विषादपूर्वम् ।
    एतच्च बुद्ध्वा गदितं मया त्वं श्रद्धत्स्व सीतां कुशलां समग्राम् ।। ५.६७.३८ ।।


