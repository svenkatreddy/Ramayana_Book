किष्किन्धाकाण्डम्डम्
===============================


## Chapter 46  / सर्गः ४६##


###Slōka 1###


    गतेषु वानरेन्द्रेषु रामः सुग्रीवम् अब्रवीत् ।
    कथम् भवान् विजानीते सर्वम् वै मण्डलम् भुवः ॥४-४६-१॥


###Slōka 2###


    सुग्रीवः च ततो रामम् उवाच प्रणत आत्मवान् ।
    श्रूयताम् सर्वम् आख्यास्ये विस्तरेण वचो मम ॥४-४६-२॥


###Slōka 3###


    यदा तु दुंदुभिम् नाम दानवम् महिष आकृतिम् ।
    परिकालयते वाली मलयम् प्रति पर्वतम् ॥४-४६-३॥


###Slōka 4###


    तदा विवेश महिषो मलयस्य गुहाम् प्रति ।
    विवेश वाली तत्र अपि मलयम् तत् जिघांसया ॥४-४६-४॥


###Slōka 5###


    ततो अहम् तत्र निक्षिप्तो गुहा द्वारि विनीतवत् ।
    न च निष्क्रमते वाली तदा संवत्सरे गते ॥४-४६-५॥


###Slōka 6###


    ततः क्षतज वेगेन आपुपूरे तदा बिलम् ।
    तत् अहम् विस्मितो दृष्ट्वा भ्रातुः शोक विष अर्दितः ॥४-४६-६॥


###Slōka 7###


    अथ अहम् गत बुद्धिः तु सुव्यक्तम् निहतो गुरुः ।
    शिला पर्वत संकाशा बिल द्वारि मया कृता ॥४-४६-७॥


###Slōka 8###


    अशक्नुवन् निष्क्रमितुम् महिषो विनशिष्यति ।
    ततो अहम् आगाम् किष्किंधाम् निराशः तस्य जीविते ॥४-४६-८॥


###Slōka 9###


    राज्यम् च सुमहत् प्राप्य ताराम् च रुमया सह ।
    मित्रैः च सहितः तत्र वसामि विगत ज्वरः ॥४-४६-९॥


###Slōka 10###


    आजगाम ततो वाली हत्वा तम् दानवर्षभः ।
    ततो अहम् अददाम् राज्यम् गौरवात् भय यंत्रितः ॥४-४६-१०॥


###Slōka 11###


    स माम् जिघांसुः दुष्टात्मा वाली प्रव्यथित इन्द्रियः ।
    परिकालयते क्रोधात् धावंतम् सचिवैः सह ॥४-४६-११॥


###Slōka 12###


    ततो अहम् वालिना तेन सानुबन्धः प्रधावितः ।
    नदीः च विविधाः पश्यन् वनानि नगराणि च ॥४-४६-१२॥


###Slōka 13###


    आदर्श तल संकाशा ततो वै पृथिवी मया ।
    अलात चक्र प्रतिमा दृष्टा गोष्पदवत् तदा - कृता ॥४-४६-१३॥


###Slōka 14###


    पूर्वम् दिशाम् ततो गत्वा पश्यामि विविधान् द्रुमान् ।
    पर्वतान् स दरीन् रम्यान् सरांसि विविधानि च ॥४-४६-१४॥


###Slōka 15###


    उदयम् तत्र पश्यामि पर्वतम् धातु मण्डितम् ।
    क्षीरोदम् सागरम् चैव नित्यम् अप्सर आलयम् ॥४-४६-१५॥


###Slōka 16###


    परिकाल्यमानः तदा वालिना अभिद्रुतः हि अहम् ।
    पुनः आवृत्य सहसा प्रस्थितो अहम् तदा विभो ॥४-४६-१६॥


###Slōka 17###


    दिशः तस्याः ततो भूयः प्रस्थितो दक्षिणम् दिशम् ।
    विन्ध्य पादप संकीर्णाम् चन्दन द्रुम शोभिताम् ॥४-४६-१७॥


###Slōka 18###


    द्रुम शैल अन्तरे पश्यन् भूयो दक्षिणतो अपराअम् ।
    अपराम् च दिशम् प्राप्तो वालिना समभिद्रुतः ॥४-४६-१८॥


###Slōka 19###


    स पश्यन् विविधान् देशान् अस्तम् च गिरि सत्तमम् ।
    प्राप्य च अस्तम् गिरि श्रेष्ठम् उत्तरम् संप्रधावितः ॥४-४६-१९॥


###Slōka 20###


    हिमवंतम् च मेरुम् च समुद्रम् च तथा उत्तरम् ।
    यदा न विन्दे शरणम् वालिना समभिद्रुतः ॥४-४६-२०॥


###Slōka 21###


    ततो माम् बुद्धि संपन्नो हनुमान् वाक्यम् अब्रवीत् ।
    इदानीम् मे स्मृतम् राजन् यथा वाली हरीश्वरः ॥४-४६-२१॥


###Slōka 22###


    मतंगेन तदा शप्तो हि अस्मिन् आश्रम मण्डले ।
    प्रविशेत् यदि वै वाली मूर्धा अस्य शतधा भवेत् ॥४-४६-२२॥


###Slōka 23###


    तत्र वासः सुखो अस्माकम् निर्उद्विग्नो भविष्यति ।
    ततः पर्वतम् आसाद्य ऋश्यमूकम् नृपात्मज ॥४-४६-२३॥


###Slōka 24###


    न विवेश तदा वाली मतंगस्य भयात् तदा ।
    एवम् मया तदा राजन् प्रत्यक्षम् उपलक्षितम् ।पृथिवी मण्डलम् सर्वम् गुहाम् अस्मि आगतः ततः ॥४-४६-२४॥


