किष्किन्धाकाण्डम्डम्
===============================


## Chapter 66  / सर्गः ६६##


###Slōka 1###


    अनेक शत साहस्रीम् विषण्णाम् हरि वाहिनीम् ।
    जांबवान् समुदीक्ष्य एवम् हनुमंतम् अथ अब्रवीत् ॥४-६६-१॥


###Slōka 2###


    वीर वानर लोकस्य सर्व शास्त्र विदाम् वर ।
    तूष्णीम् एकांतम् आश्रित्य हनुमन् किम् न जल्पसि ॥४-६६-२॥


###Slōka 3###


    हनुमन् हरि राजस्य सुग्रीवस्य समो हि असि ।
    राम लक्ष्मणयोः च अपि तेजसा च बलेन च ॥४-६६-३॥


###Slōka 4###


    अरिष्टनेमिनः पुत्रो वैनतेयो महाबलः ।
    गरुत्मान् इव विख्यात उत्तमः सर्व पक्षिणाम् ॥४-६६-४॥


###Slōka 5###


    बहुशो हि मया दृष्टः सागरे स महाबलः ।
    भुजगान् उद्धरन् पक्षी महावेगो महायशाः ॥४-६६-५॥


###Slōka 6###


    पक्षयोः यत् बलम् तस्य तावत् भुज बलम् तव ।
    विक्रमः च अपि वेगः च न ते तेन अपहीयते ॥४-६६-६॥


###Slōka 7###


    बलम् बुद्धिः च तेजः च सत्त्वम् च हरि सत्तम ।
    विशिष्टम् सर्व भूतेषु किम् आत्मानम् न सज्जसे ॥४-६६-७॥


###Slōka 8###


    अप्सर अप्सरसाम् श्रेष्ठा विख्याता पुंजिकस्थला ।
    अंजना इति परिख्याता पत्नी केसरिणो हरेः ॥४-६६-८॥


###Slōka 9###


    विख्याता त्रिषु लोकेषु रूपेणा अप्रतिमा भुवि ।
    अभिशापात् अभूत् तात कपित्वे काम रूपिणी ॥४-६६-९॥


###Slōka 10###


    दुहिता वानर इन्द्रस्य कुंजरस्य महात्मनः ।
    मानुषम् विग्रहम् कृत्वा रूप यौवन शालिनी ॥४-६६-१०॥


###Slōka 11###


    विचित्र माल्य आभरणा कदाचित् क्षौम धारिणी ।
    अचरत् पर्वतस्य अग्रे प्रावृड् अंबुद सन्निभे ॥४-६६-११॥


###Slōka 12###


    तस्या वस्त्रम् विशालाक्ष्याः पीतम् रक्त दशम् शुभम् ।
    स्थितायाः पर्वतस्य अग्रे मारुतो अपहरत् शनैः ॥४-६६-१२॥


###Slōka 13###


    स ददर्श ततः तस्या वृत्तौ ऊरू सुसंहतौ ।
    स्तनौ च पीनौ सहितौ सुजातम् चारु च आननम् ॥४-६६-१३॥


###Slōka 14###


    ताम् बलात् आयत श्रोणीम् तनु मध्याम् यशस्विनीम् ।
    दृष्ट्वा एव शुभ सर्वान्गीम् पवनः काम मोहितः ॥४-६६-१४॥


###Slōka 15###


    स ताम् भुजाभ्याम् दीर्घाभ्याम् पर्यष्वजत मारुतः ।
    मन्मथ आविष्ट सर्वान्गो गत आत्मा ताम् अनिन्दिताम् ॥४-६६-१५॥


###Slōka 16###


    सा तु तत्र एव संभ्रांता सुवृत्ता वाक्यम् अब्रवीत् ।
    एक पत्नी व्रतम् इदम् को नाशयितुम् इच्छति ॥४-६६-१६॥


###Slōka 17###


    अंजनाया वचः श्रुत्वा मारुतः प्रत्यभाषत ।
    न त्वाम् हिंसामि सुश्रोणि मा भूत् ते मनसोइ भयम् ॥४-६६-१७॥


###Slōka 18###


    मनसा अस्मि गतो यत् त्वाम् परिष्वज्य यशस्विनि ।
    वीर्यवान् बुद्धि संपन्नः पुत्रः तव भविष्यति ॥४-६६-१८॥


###Slōka 19###


    महासात्त्वो महातेज महाबल पराक्रमः ।
    लंघने प्लवने चैव भविष्यति मया समः ॥४-६६-१९॥


###Slōka 20###


    एवम् उक्ता ततः तुष्टा जननी ते महाकपेः ।
    गुहायाम् त्वाम् महाबाहो प्रजज्ञे प्लवगर्षभ ॥४-६६-२०॥


###Slōka 21###


    अभ्युत्थितम् ततः सूर्यम् बालो दृष्ट्वा महा वने ।
    फलंचेतिजिघृक्षुस्त्वमुत्प्लुत्याभ्युत्पतोदिवम् - यद्वा -फलम् च इति जिघृक्षुः त्वम् उत्प्लुत्य अभिउत्पतो दिवम् ॥४-६६-२१॥


###Slōka 22###


    शतानि त्रीणि गत्वा अथ योजनानाम् महाकपे ।
    तेजसा तस्य निर्धूतो न विषादम् ततो गतः ॥४-६६-२२॥


###Slōka 23###


    त्वाम् अपि उपगतम् तूर्णम् अंतरीक्षम् महाकपे ।
    क्षिप्तम् इन्द्रेण ते वज्रम् कोप आविष्टेन तेजसा ॥४-६६-२३॥


###Slōka 24###


    तदा शैलाग्र शिखरे वामो हनुर् अभज्यत ।
    ततो हि नाम धेयम् ते हनुमान् इति कीर्तितम् ॥४-६६-२४॥


###Slōka 25###


    ततः त्वाम् निहतम् दृष्ट्वा वायुः गन्ध वहः स्वयम् ।
    त्रैलोक्यम् भृश संक्रुद्धो न ववौ वै प्रभंजनः ॥४-६६-२५॥


###Slōka 26###


    संभ्रांताः च सुराः सर्वे त्रैलोक्ये क्षुभिते सति ।
    प्रसादयन्ति संक्रुद्धम् मारुतम् भुवनेश्वराः ॥४-६६-२६॥


###Slōka 27###


    प्रसादिते च पवने ब्रह्मा तुभ्यम् वरम् ददौ ।
    अशस्त्र वध्यताम् तात समरे सत्य विक्रम ॥४-६६-२७॥


###Slōka 28###


    वज्रस्य च निपातेन विरुजम् त्वाम् समीक्ष्य च ।
    सहस्र नेत्रः प्रीत आत्मा ददौ ते वरम् उत्तमम् ॥४-६६-२८॥


###Slōka 29###


    स्वच्छंदतः च मरणम् तव स्यात् इति वै प्रभो ।
    स त्वम् केसरिणः पुत्रः क्षेत्रजो भीम विक्रमः ॥४-६६-२९॥


###Slōka 30###


    मारुतस्य औरसः पुत्रः तेजसा च अपि तत् समः ।
    त्वम् हि वायु सुतो वत्स प्लवने च अपि तत् समः ॥४-६६-३०॥


###Slōka 31###


    वयम् अद्य गत प्राणा भवान् अस्मासु सांप्रतम् ।
    दाक्ष्य विक्रम संपन्नः कपि राज इव अपरः ॥४-६६-३१॥


###Slōka 32###


    त्रिविक्रमे मया तात स शैल वन कानना ।
    त्रिः सप्त कृत्वः पृथिवी परिक्रान्ता प्रदक्षिणम् ॥४-६६-३२॥


###Slōka 33###


    तथा च ओषधयो अस्माभिः संचिता देव शासनात् ।
    निर्मथ्यम् अमृतम् याभिः तदा तदानीम् नो महत् बलम् ॥४-६६-३३॥


###Slōka 34###


    स इदानीम् अहम् वृद्धः परिहीन पराक्रमः ।
    साम्प्रतम् कालम् अस्माकम् भवान् सर्व गुण अन्वितः ॥४-६६-३४॥


###Slōka 35###


    तत् विजृंभस्व विक्रांतः प्लवताम् उत्तमो हि असि ।
    त्वत् वीर्यम् द्रष्टु कामा इयम् सर्वा वानर वाहिनी ॥४-६६-३५॥


###Slōka 36###


    उत्तिष्ठ हरि शार्दूल लंघयस्व महा अर्णवम् ।
    परा हि सर्व भूतानाम् हनुमन् या गतिः तव ॥४-६६-३६॥


###Slōka 37###


    विषाण्णा हरयः सर्वे हनुमन् किम् उपेक्षसे ।
    विक्रमस्व महावेग विष्णुः त्रीन् विक्रमान् इव ॥४-६६-३७॥


###Slōka 38###


    ततः कपीनाम् ऋषभेण चोदितःप्रतीत वेगः पवन आत्मजः कपिः ।
    प्रहर्षयन् ताम् हरि वीर वाहिनीम्चकार रूपम् महत् आत्मनः तदा ॥४-६६-३८॥


