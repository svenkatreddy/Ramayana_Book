किष्किन्धाकाण्डम्डम्
===============================


## Chapter 59  / सर्गः ५९##


###Slōka 1###


    ततः तत् अमृत आस्वादम् गृध्र राजेन भाषितम् ।
    निशम्य मुदितो हृष्टाः ते वचः प्लवगर्षभाः ॥४-५९-१॥


###Slōka 2###


    जांबवान् वानर श्रेष्ठः सह सर्वैः प्लवंगमैः ।
    भू तलात् सहसा उत्थाय गृध्र राजानम् अब्रवीत् ॥४-५९-२॥


###Slōka 3###


    क्व सीता केन वा दृष्टा को वा हरति मैथिलीम् ।
    तत् आख्यातु भवान् सर्वम् गतिः भव वन ओकसाम् ॥४-५९-३॥


###Slōka 4###


    को दाशरथि बाणानाम् वज्र वेग निपातिनाम् ।
    स्वयम् लक्ष्मणम् मुक्तानाम् न चिंतयति विक्रमम् ॥४-५९-४॥


###Slōka 5###


    स हरीन् प्रति संयुक्तान् सीता श्रुति समाहितान् ।
    पुनः आश्वासयन् प्रीत इदम् वचनम् अब्रवीत् ॥४-५९-५॥


###Slōka 6###


    श्रूयताम् इह वैदेह्या यथा मे हरणम् श्रुतम् ।
    येन च अपि मम आख्यातम् यत्र च आयत लोचना ॥४-५९-६॥


###Slōka 7###


    अहम् अस्मिन् गिरौ दुर्गे बहु योजनम् आयते ।
    चिरात् निपतितो वृद्धः क्षीण प्राण पराक्रमः ॥४-५९-७॥


###Slōka 8###


    तम् माम् एवम् गतम् पुत्रः सुपार्श्वो नाम नामतः ।
    आहारेण यथा कालम् बिभर्ति पतताम् वरः ॥४-५९-८॥


###Slōka 9###


    तीक्ष्ण कामाः तु गंधर्वाः तीक्ष्ण कोपा भुजंगमाः ।
    मृगाणाम् तु भयम् तीक्ष्णम् ततः तीक्ष्ण क्षुधा वयम् ॥४-५९-९॥


###Slōka 10###


    स कदाचित् क्षुधा आर्तस्य मम आहार कान्क्षिणः ।
    गत सूर्यो अहनि प्राप्तो मम पुत्रो हि अनामिषः ॥४-५९-१०॥


###Slōka 11###


    स मया आहार संरोधात् पीडितः प्रीति वर्धनः ।
    अनुमान्य यथा तत्त्वम् इदम् वचनम् अब्रवीत् ॥४-५९-११॥


###Slōka 12###


    अहम् तात यथा कालम् आमिष अर्थी खम् आप्लुतः ।
    महेन्द्रस्य गिरेः द्वारम् आवृत्य च सुसमाश्रितः ॥४-५९-१२॥


###Slōka 13###


    तत्र सत्त्व सहस्राणाम् सागर अन्तर चारिणाम् ।
    पंथानम् एको अध्यवसम् संनिरोद्धुम् अवाङ् मुखः ॥४-५९-१३॥


###Slōka 14###


    तत्र कश्चित् मया दृष्टः सूर्य उदय सम प्रभाम् ।
    स्त्रियम् आदाय गच्छन् वै भिन्न अंजन चय उपमः ॥४-५९-१४॥


###Slōka 15###


    सो अहम् अभ्यवहार अर्थम् तौ दृष्ट्वा कृत निश्चयः ।
    तेन साम्ना विनीतेन पन्थानम् अनुयाचितः ॥४-५९-१५॥


###Slōka 16###


    न हि साम उपपन्नानाम् प्रहर्ता विद्यते भुवि ।
    नीचेषु अपि जनः कश्चित् किम् अङ्ग बत मत् विधः ॥४-५९-१६॥


###Slōka 17###


    स यातः तेजसा व्योम संक्षिपन् इव वेगतः ।
    अथ अहम् खे चरैः भूतैः अभिगम्य सभाजितः ॥४-५९-१७॥


###Slōka 18###


    दिष्ट्या जीवति सीत इति हि अब्रुवन् माम् महर्षयः ।
    कथंचित् स कलत्रः असौ गतः ते स्वस्ति असंशयम् ॥४-५९-१८॥


###Slōka 19###


    एवम् उक्तः ततो अहम् तैः सिद्धैः परम शोभनैः ।
    स च मे रावणो राजा रक्षसाम् प्रतिवेदितः ॥४-५९-१९॥


###Slōka 20###


    पश्यन् दाशरथेः भार्याम् रामस्य जनक आत्मजाम् ।
    भ्रष्ट आभरण कौशेयाम् शोक वेग पराजिताम् ॥४-५९-२०॥


###Slōka 21###


    राम लक्ष्मणयोः नाम क्रोशन्तीम् मुक्त मूर्धजाम् ।
    एष काल अत्ययः तात इति वाक्यविदाम् वरः ॥४-५९-२१॥


###Slōka 22###


    एतत् अर्थम् समग्रम् मे सुपार्श्वः प्रत्यवेदयत् ।
    तत् श्रुत्वा अपि हि मे बुद्धिः न आसीत् काचित् पराक्रमे ॥४-५९-२२॥


###Slōka 23###


    अपक्षो हि कथम् पक्षी कर्म किंचित् समारभेत् ।
    यत् तु शक्यम् मया कर्तुम् वाक् बुद्धि गुण वर्तिना ॥४-५९-२३॥


###Slōka 24###


    श्रूयताम् तत्र वक्ष्यामि भवताम् पौरुष आश्रयम् ।
    वाक् मतिभ्याम् हि सार्वेषाम् करिष्यामि प्रियम् हि वः ॥४-५९-२४॥


###Slōka 25###


    यत् हि दाशरथेः कार्यम् मम तत् न अत्र संशयः ।
    तत् भवन्तो मति श्रेष्ठा बलवन्तो मनस्विनः ॥४-५९-२५॥


###Slōka 26###


    प्रहिताः कपि राजेन देवैः अपि दुरासदाः ।
    राम लक्ष्मण बाणाः च निशिताः कंक पत्रिणः ॥४-५९-२६॥


###Slōka 27###


    त्रयाणाम् अपि लोकानाम् पर्याप्ताः त्राण निग्रहे ।
    कामम् खलु दशग्रीवः तेजो बल समन्वितः ।भवताम् तु समर्थानाम् न किंचित् अपि दुष्करम् ॥४-५९-२७॥


###Slōka 28###


    तत् अलम् काल संगेन क्रियताम् बुद्धि निश्चयः ।
    न हि कर्मसु सज्जन्ते बुद्धिमन्तो भवत् विधाः ॥४-५९-२८॥


