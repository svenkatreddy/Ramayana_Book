  {
  "balakanda": {
    "sanskrit_name": "किष्किन्धाकाण्डम्डम्",
    "chapters": [
      { 
        "chapter_number" : 65,
        "slokas": [
          "अथ अंगद वचः श्रुत्वा सर्वे ते वानर उत्तमाः ।स्वम् स्वम् गतौ समुत्साहम् ऊचुः तत्र यथा क्रमम् ॥४-६५-१॥",
          "गजो गवाक्षो गवयः शरभो गंधमादनः ।मैन्दः च द्विविदः चैव सुषेणो जांबवान् तथा ॥४-६५-२॥",
          "आबभाषे गजः तत्र प्लवेयम् दश योजनम् ।गवाक्षो योजनानि आह गमिष्यामि इति विंशतिम् ॥४-६५-३॥",
          "शरभो वानरः तत्र वानरान् तान् उवाच ह ।त्रिंशत् गमिष्यामि योजनानाम् प्लवंगमाः ॥४-६५-४॥",
          "ऋषरभो वानरः तत्र वानरान् तान् उवाच ह ।चत्वारिम्शत् गमिष्यामि योजनानाम् न संशयः ॥४-६५-५॥",
          "वानरान् तु महातेजा अब्रवीत् गंधमादनः ।योजनानाम् गमिष्यामि पंचाशत् तु न संशयः ॥४-६५-६॥",
          "मैन्दः तु वानरः तत्र वानरान् तान् उवाच ह ।योजनानाम् परम् षष्टिम् अहम् प्लवितुम् उत्सहे ॥४-६५-७॥",
          "ततः तत्र महातेजा द्विविदः प्रत्यभाषत ।गमिष्यामि न संदेहः सप्ततिम् योजनानि अहम् ॥४-६५-८॥",
          "सुषेणः तु महातेजाः सत्त्ववान् कपि सत्तमः ।अशीतिम् प्रतिजाने अहम् योजनानाम् पराक्रमे ॥४-६५-९॥",
          "तेषाम् कथयताम् तत्र सर्वान् तान् अनुमान्य च ।ततो वृद्धतमः तेषाम् जांबवान् प्रत्यभाषत ॥४-६५-१०॥",
          "पूर्वम् अस्माकम् अपि आसीत् कश्चित् गति पराक्रमः ।ते वयम् वयसः पारम् अनुप्राप्ताः स्म सांप्रतम् ॥४-६५-११॥",
          "किम् तु न एवम् गते शक्यम् इदम् कार्यम् उपेक्षितुम् ।यद् अर्थम् कपि राजः च रामः च कृत निश्चयौ ॥४-६५-१२॥",
          "सांप्रतम् कालम् अस्माकम् या गतिः ताम् निबोधत ।नवतिम् योजनानाम् तु गमिष्यामि न संशयः ॥४-६५-१३॥",
          "तान् च सर्वान् हरि श्रेष्ठान् जांबवान् इदम् अब्रवीत् ।न खलु एतावत् एव आसीत् गमने मे पराक्रमः ॥४-६५-१४॥",
          "मया वैरोचने यज्ञे प्रभविष्णुः सनातनः ।प्रदक्षिणी कृतः पूर्वम् क्रममाणः त्रिविक्रमः ॥४-६५-१५॥",
          "स इदानीम् अहम् वृद्धः प्लवने मन्दविक्रमः ।यौवने च तदा आसीत् मे बलम् अप्रतिमम् परम् ॥४-६५-१६॥",
          "संप्रति एतावत् एव अद्य शक्यम् मे गमने स्वतः ।न एतावता च संसिद्धिः कार्यस्य अस्य भविष्यति ॥४-६५-१७॥",
          "अथ उत्तरम् उदार अर्थम् अब्रवीत् अंगदः तदा ।अनुमान्य महाप्राज्ञो जांबवंतम् महाकपिम् ॥४-६५-१८॥",
          "अहम् एतत् गमिष्यामि योजनानाम् शतम् महत् ।निवर्तने तु मे शक्तिः स्यात् न वा इति न निश्चितम् ॥४-६५-१९॥",
          "तम् उवाच हरि श्रेष्ठो जांबवान् वाक्य कोविदः ।ज्ञायते गमने शक्तिः तव हरि ऋक्ष सत्तम ॥४-६५-२०॥",
          "कामम् शत सहस्रम् वा न हि एष विधिः उच्यते ।योजनानाम् भवान् शक्तो गन्तुम् प्रतिनिवर्तितुम् ॥४-६५-२१॥",
          "न हि प्रेषयिता तात स्वामी प्रेष्यः कथंचन ।भवता अयम् जनः सर्वः प्रेष्यः प्लवग सत्तम ॥४-६५-२२॥",
          "भवान् कलत्रम् अस्माकम् स्वामि भावे व्यवस्थितः ।स्वामी कलत्रम् सैन्यस्य गतिः एषा परंतप ॥४-६५-२३॥",
          "अपि वै एतस्य कार्यस्य भवान् मूलम् अरिम् दम ।तस्मात् कलत्रवत् तात प्रतिपाल्यः सदा भवान् ॥४-६५-२४॥",
          "मूलम् अर्थस्य संरक्ष्यम् एष कार्यविदाम् नयः ।मूले हि सति सिध्यन्ति गुणाः पुष्प फल उदयः ॥४-६५-२५॥",
          "तद् भवान् अस्य कार्यस्य साधनम् सत्य विक्रमः ।बुद्धि विक्रम संपन्नो हेतुः अत्र परंतपः ॥४-६५-२६॥",
          "गुरुः च गुरु पुत्रः च त्वम् हि नः कपि सत्तम ।भवन्तम् आश्रित्य वयम् समर्था हि अर्थ साधने ॥४-६५-२७॥",
          "उक्त वाक्यम् महाप्राज्ञम् जांबवंतम् महाकपिः ।प्रत्युवाच उत्तरम् वाक्यम् वालि सूनुः अथ अंगदः ॥४-६५-२८॥",
          "यदि न अहम् गमिष्यामि न अन्यो वानर पुंगवः ।पुनः खलु इदम् अस्माभिः कार्यम् प्रायोपवेशनम् ॥४-६५-२९॥",
          "न हि अकृत्वा हरि पतेः संदेशम् तस्य धीमतः ।तत्र अपि गत्वा प्राणानाम् न पश्यामि परिरक्षणम् ॥४-६५-३०॥",
          "स हि प्रसादे च अत्यर्थम् कोपे च हरिः ईश्वरः ।अतीत्य तस्य संदेशम् विनाशो गमने भवेत् ॥४-६५-३१॥",
          "तत् तथा हि अस्य कार्यस्य न भवति अन्यथा गतिः ।तत् भवान् एव दृष्ट अर्थः संचिंतयितुम् अर्हति ॥४-६५-३२॥",
          "सः अंगदेन तदा वीरः प्रत्युक्तः प्लवगर्षभः ।जांबवान् उत्तमम् वाक्यम् प्रोवाच इदम् ततो अंगदम् ॥४-६५-३३॥",
          "तस्य ते वीर कार्यस्य न किंचित् परिहास्यते ।एष संचोदयामि एनम् यः कार्यम् साधयिष्यति ॥४-६५-३४॥",
          "ततः प्रतीतम् प्लवताम् वरिष्ठम्एकांतम् आश्रित्य सुखोपविष्टम् ।संचोदयामास हरि प्रवीरोहरिप्रवीरम् हनुमंतम् एव ॥४-६५-३५॥"
        ]
      }
    ]
  }
}