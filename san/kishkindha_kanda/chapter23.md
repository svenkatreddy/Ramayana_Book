किष्किन्धाकाण्डम्डम्
===============================


## Chapter 23  / सर्गः २३##


###Slōka 1###


    ततः समुपजिघ्रंती कपि राजस्य तत् मुखम् ।
    पतिम् लोकश्रुता तारा मृतम् वचनम् अब्रवीत् ॥४-२३-१॥


###Slōka 2###


    शेषे त्वम् विषमे दुःखम् अकृत्वा वचनम् मम ।
    उपल उपचिते वीर सुदुःखे वसुधा तले ॥४-२३-२॥


###Slōka 3###


    मत्तः प्रियतरा नूनम् वानरेन्द्र मही तव ।
    शेषे हि ताम् परिष्वज्य माम् च न प्रतिभाषसे ॥४-२३-३॥


###Slōka 4###


    सुग्रीवस्य वशम् प्राप्तो विधिः एष भवत्य अहो ।
    सुग्रीव एव विक्रांतो वीर साहसिक प्रिय ॥४-२३-४॥


###Slōka 5###


    ऋक्ष वानर मुख्याः त्वाम् बलिनम् पर्युपासते ।
    तेषाम् विलपितम् कृच्छ्रम् अंगदस्य च शोचतः ॥४-२३-५॥


###Slōka 6###


    मम च इमा गिरः श्रुत्वा किम् त्वम् न प्रतिबुध्यसे ।
    इदम् तत् वीर शयनम् तत्र शेषे हतो युधि ॥४-२३-६॥


###Slōka 7###


    शायिता निहता यत्र त्वया एव रिपवः पुरा ।
    विशुद्ध सत्त्व अभिजन प्रिययुद्ध मम प्रिय ॥४-२३-७॥


###Slōka 8###


    माम् अनाथाम् विहाय एकाम् गतः त्वम् असि मानद ।
    शूराय न प्रदातव्या कन्या खलु विपश्चिता ॥४-२३-८॥


###Slōka 9###


    शूर भार्याम् हताम् पश्य सद्यो माम् विधवाम् कृताम् ।
    अवभग्नः च मे मानो भग्ना मे शाश्वती गतिः ॥४-२३-९॥


###Slōka 10###


    अगाधे च निमग्ना अस्मि विपुले शोक सागरे ।
    अश्म सारमयम् नूनम् इदम् मे हृदयम् दृढम् ॥४-२३-१०॥


###Slōka 11###


    भर्तारम् निहतम् दृष्ट्वा यत् न अद्य शतधा गतम् ।
    सुहृत् चैव हि भर्ता च प्रकृत्या च मम प्रियः ॥४-२३-११॥


###Slōka 12###


    प्रहारे च पराक्रान्तः शूरः पंचत्वम् आगतः ।
    पति हीना तु या नारी कामम् भवतु पुत्रिणी ॥४-२३-१२॥


###Slōka 13###


    धन धान्य समृद्धा अपि विधवा इति उच्यते जनैः ।
    स्व गात्र प्रभवे वीर शेषे रुधिर मण्डले ॥४-२३-१३॥


###Slōka 14###


    कृमि राग परिस्तोमे स्वकीये शयने यथा ।
    रेणु शोणित संवीतम् गात्रम् तव समंततः ॥४-२३-१४॥


###Slōka 15###


    परिरब्धुम् न शक्नोमि भुजाभ्याम् प्लवगर्षभ ।
    कृत कृत्यो अद्य सुग्रीवो वैरे अस्मिन् अतिदारुणे ॥४-२३-१५॥


###Slōka 16###


    यस्य राम विमुक्तेन हृतम् एक इषुणा भयम् ।
    शरेण हृदि लग्नेन गात्र संस्पर्शने तव ॥४-२३-१६॥


###Slōka 17###


    वार्यामि त्वाम् निरीक्षन्ती त्वयि पंचत्वम् आगते ।
    उद्बबर्ह शरम् नीलः तस्य गात्र गतम् तदा ॥४-२३-१७॥


###Slōka 18###


    गिरि गह्वर संलीनम् दीप्तम् आशी विषम् यथा ।
    तस्य निष्कृष्यमाणस्य बाणस्य च बभौ द्युतिः ॥४-२३-१८॥


###Slōka 19###


    अस्त मस्तक संरुद्धो रश्मिः दिनकरात् इव ।
    पेतुः क्षतज धाराः तु व्रणेभ्यः तस्य सर्वशः ॥४-२३-१९॥


###Slōka 20###


    ताम्र गैरिक संपृक्ता धारा इव धरा धरात् ।
    अवकीर्णम् विमार्जन्ती भर्तारम् रण रेणुना ॥४-२३-२०॥


###Slōka 21###


    अस्रैः नयनजैः शूरम् सिषेच अस्त्र समाहतम् ।
    रुधिरोक्षित सर्वान्गम् दृष्ट्वा विनिहतम् पतिम् ॥४-२३-२१॥


###Slōka 22###


    उवाच तारा पिंगाक्षम् पुत्रम् अंगदम् अंगना ।
    अवस्थाम् पश्चिमाम् पश्य पितुः पुत्र सुदारुणाम् ॥४-२३-२२॥


###Slōka 23###


    संप्रसक्तस्य वैरस्य गतो अन्तः पाप कर्मणा ।
    बाल सूर्योज्ज्वल तनुम् प्रयातम् यम सादनम् ॥४-२३-२३॥


###Slōka 24###


    अभिवादय राजानम् पितरम् पुत्र मानदम् ।
    एवम् उक्तः समुत्थाय जग्राह चरणौ पितुः ॥४-२३-२४॥


###Slōka 25###


    भुजाभ्याम् पीन वृताभ्याम् अंगदो अहम् इति ब्रुवन् ।
    अभिवादयमानम् त्वाम् अंगदम् त्वम् यथा पुरा ॥४-२३-२५॥


###Slōka 26###


    दीर्घ आयुर् भव पुत्र इति किम् अर्थम् न अभिभाषसे ।
    अहम् पुत्र सहाया त्वाम् उपासे गत चेतनम् ।सिंहेन पातितम् सद्यो गौः स वत्सा इव गो वृषम् ॥४-२३-२६॥


###Slōka 27###


    इष्ट्वा संग्राम यज्ञेन राम प्रहरण अंभसा ।
    अस्मिन् अवभृथे स्नातः कथम् पत्न्या मया विना ॥४-२३-२७॥


###Slōka 28###


    या दत्ता देव राजेन तव तुष्टेन संयुगे ।
    शात कौम्भीम् प्रियाम् मालाम् ताम् ते पश्यामि न इह किम् ॥४-२३-२८॥


###Slōka 29###


    राज्यश्रीः न जहाति त्वाम् गत असुम् अपि मानद ।
    सूर्यस्य आवर्तमानस्य शैल राजम् इव प्रभा ॥४-२३-२९॥


###Slōka 30###


    न मे वचः पथ्यम् इदम् त्वया कृतम्न च अस्मि शक्ता हि निवारणे तव ।
    हता सपुत्रा अस्मि हतेन संयुगेसह त्वया श्रीः विजहाति माम् अपि ॥४-२३-३०॥


